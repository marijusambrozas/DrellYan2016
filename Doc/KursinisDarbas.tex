%Kompiliuoti su XeLaTeX ir BibTeX

\documentclass[a4paper, 12pt]{article}

\usepackage[yyyymmdd]{datetime}

\usepackage{fontspec}
\usepackage{fontenc}
\usepackage{ulem}
\usepackage{cite}
\usepackage{mathtools}
\usepackage{amsmath}
\usepackage{amssymb}
%\usepackage{float}
\usepackage{graphicx}
\usepackage{multirow}
\usepackage[hyphens]{url}
\usepackage{caption}
\usepackage[svgnames]{xcolor}
\usepackage{lineno}
\usepackage[lithuanian]{babel}
\usepackage{hyperref}
\usepackage{siunitx}
\usepackage{floatrow}

\floatsetup[table]{capposition=top}

\hypersetup{breaklinks=true}
\urlstyle{same}

\usepackage{geometry}
\pagestyle{myheadings}
\geometry{
	left=3cm,
	right=1cm,
	top=2cm,
	bottom=2cm,
}
\pagenumbering{arabic}
\linespread{1.25}

\graphicspath{ {images/} }

\renewcommand{\dateseparator}{-}
\addto\captionslithuanian{\renewcommand{\figurename}{pav}}
\addto\captionslithuanian{\renewcommand{\refname}{Literatūros sąrašas}}
\addto\captionslithuanian{\renewcommand{\tablename}{lentelė}}

\DeclareCaptionLabelFormat{numfirst}{#2~#1}
\captionsetup[figure]{labelformat = numfirst, labelsep = period}
\captionsetup[table]{labelformat = numfirst, labelsep = period}

\newcommand{\textblue}[1]{{\color{Blue}#1}}
\newcommand{\textred}[1]{{\color{Red}#1}}
\newcommand{\comment}[1]{\newline\textblue{#1}\newline}
\newcommand{\commentNL}[1]{\textblue{#1}\newline}
\newcommand{\commentMA}[1]{\textred{#1}\newline}
\newcommand{\pT}{p_{\mathrm{T}}}
\newcommand{\ET}{E_{\mathrm{T}}}
\newcommand{\WW}{W\! W}
\newcommand{\ZZ}{Z\! Z}
\newcommand{\WZ}{W\! Z}
\newcommand{\tbarW}{\bar{t}W}
\newcommand{\ttbar}{t\bar{t}}
\newcommand{\emu}{e\mu}
\newcommand{\mumu}{\mu\mu}
\newcommand{\gJets}{\gamma\! +\!\mathrm{Jets}}
\newcommand{\WJets}{W\! +\!\mathrm{Jets}}
\newcommand{\dtW}{tW\! + \! \bar{t}W}
\newcommand{\DYee}{\mathrm{DY} \! \rightarrow \! ee}
\newcommand{\DYtau}{\mathrm{DY} \! \rightarrow \! \tau\tau}
\newcommand{\DY}{\mathrm{DY}}
\newcommand{\ltq}[1]{{\quotedblbase{}#1\textquotedblleft{}}}
\newcommand{\Lumi}{{\cal L}_\mathrm{int}}
\newcommand{\invfb}{fb$^{-1}$}
\newcommand{\invpb}{pb$^{-1}$}
\newcommand{\QCD}{QC\! D}

\newlength\q
\setlength\q{\dimexpr .5\textwidth -2\tabcolsep}

\begin{document}
%\linenumbers

\begin{titlepage}
\centering
{\large Vilniaus universitetas \\ Fizikos fakultetas \\ Teorinės fizikos ir astronomijos institutas \par}
\vspace{3.5cm}
{\Large Marijus Ambrozas \par}
\vspace{0.3cm}
{\LARGE Drell-Yan proceso tyrimas naudojant 2016 metų CERN CMS duomenis \par}
\vspace{0.8cm}
{\large Mokslinis tiriamasis darbas \par}
\vspace{0.8cm}
{\large Teorinės fizikos ir astrofizikos studijų programa \par}
\vspace{3.5cm}
{\large \begin{tabular*}{0.9\textwidth}{@{\extracolsep{\fill}}ll}
Studentas & Marijus Ambrozas\tabularnewline[0.5cm]
Darbo vadovas & dr. Andrius Juodagalvis\tabularnewline[0.5cm]
\end{tabular*} \par}
\vspace{4cm}
{\large Vilnius $2018$\par}
\end{titlepage}


\clearpage
\addtocounter{page}{1}
\addtocontents{toc}{\protect\setcounter{tocdepth}{2}}
\tableofcontents
\clearpage

\section*{Įvadas} \addcontentsline{toc}{section}{Įvadas}
Dalelių susidūrimai, vykdomi CERN Didžiajame hadronų greitintuve (angl.\
\textit{Large Hadron Collider} -- LHC), suteikia galimybę vis giliau pažvelgti į mažiausius
Visatos statybinius blokus bei tarp jų vykstančias sąveikas, taip pat ieškoti atsakymų
į dar neatsakytus klausimus ir tikrinti naujas teorijas.
Kad būtų galima surinkti kuo daugiau informacijos apie labai retai įvykstančius
dalelių sąveikos procesus, greitintuve yra didinamas registruojamų protonų susidūrimų
skaičius: pavyzdžiui, per 2016 metus buvo užregistruota maždaug 10 kartų daugiau protonų
susidūrimų, nei per 2015 metus.
Tai sudaro nemažą iššūkį mokslininkams, kurie turi nuspręsti, kur reikia saugoti
didžiulius kiekius duomenų, taip pat, kaip sumažinti jų analizės trukmę.

Norint kuo geriau suprasti tai, kas buvo užregistruota protonų susidūrimus
fiksuojančiuose detektoriuose, labai svarbu turėti kaip įmanoma tikslesnį protonų
sandaros bei jų tarpusavio sąveikos aprašymą.
Tokiu būdu galima lyginti teoriškai numatomus rezultatus su užregistruotaisiais eksperimento
metu.
Teorinėje dalelių fizikoje protonų sandara aprašoma partonų pasiskirstymo funkcijomis
(angl.\ \textit{parton distribution functions} -- PDF), nuo kurių tikslumo kone labiausiai
priklauso teorinių įverčių kokybė.
Teorinių modelių tobulinimui nemažą svarbą turi eksperimentinis Drell-Yan proceso tyrimas.
Tikslūs Drell-Yan diferencialinio sklaidos skerspjūvio matavimai leidžia ne tik tik tikslinti
partonų pasiskirstymo funkcijas bei teorinius modelius, bet taip pat palengvina ir kitus
eksperimentinės didelių energijų fizikos tyrimus, kur Drell-Yan procesas yra dominuojantis triukšmas.

Vis dėlto, didelis duomenų kiekis nėra vienintelis sunkumas šio proceso tyrime -- eksperimentiniuose
duomenyse kartais pasitaiko užfiksuotų triukšmo įvykių, kurių indėlį į gaunamą rezultatą reikia
įvertinti.
Neretai įvertinti triukšmo įvykių skaičiui vien kompiuterinio modeliavimo nepakanka.
Tokiais atvejais į pagalbą pasitelkiami matavimu grįsti metodai.
Tam tikrų Drell-Yan triukšmo procesų įvykių skaičių galima įvertinti $\emu$ metodu.
Šio darbo tikslas -- iš didelės apimties pirminio duomenų rinkinio atrinkti su Drell-Yan
procesu siejamus protonų susidūrimo įvykius, bei $\emu$ metodu įvertinti, kokią dalį atrinktų
duomenų rinkinyje užima triukšmo įvykiai. Šiam tikslui įgyvendinti buvo naudojami 2016 metais
CERN CMS detektoriaus užregistruoti $13$ TeV energijos protonų susidūrimų duomenys.

\clearpage

\section{Drell-Yan procesas ir jo tyrimas}


\subsection{Protono sandara ir Drell-Yan procesas}

\subsubsection{Partonų pasiskirstymo funkcijos}
Teorinėje elementariųjų dalelių fizikoje, protonų, kaip ir kitų hadronų, sandara aprašoma
partonų pasiskirstymo funkcijomis. Tikslus šių funkcijų žinojimas yra ypatingai svarbus
norint padaryti bet kokius teorinius hadronų greitintuvuose vykstančių įvykių įverčius.
Partonų pasiskirstymo funkcija $f_{i}(x, Q^{2})$ aprašo tikimybę aptikti protono impulso
dalį $x$ nešantį $i$ tipo partoną (pavyzdžiui, kylantyjį kvarką -- $u$, krentantyjį
kvarką -- $d$ ir t.t.), kai \textit{kietojo} susidūrimo (angl. \textit{hard interaction} --
procesas, kurio metu smarkiai pasikeičia dalelių impulsas) energiją aprašantis dydis lygus $Q$.
Kai kokia nors dalelė yra sklaidoma hadrono, teoriniai susidūrimo metu galimų reakcijų
skerspjūviai yra apskaičiuojami kaip partonų pasiskirstymo funkcijos ir sklaidomos dalelės
sąveikos su tam tikru partonu skerspjūvio kombinacija.
Partonų pasiskirstymo funkcijos negali būti apskaičiuotos pasinaudojant kvantinės chromodinamikos
(angl. \textit{quantum chromodynamics} -- QCD) teorija, todėl jos yra apskaičiuojamos
pasinaudojant įvairių procesų eksperimentinių tyrimų rezultatais \cite{Placakyte:2011az}.

Partonų pasiskirstymo funkcijų tikslinimui jau ilgą laiką pasitarnauja Drell-Yan proceso eksperimentinis
tyrimas. 

\vspace{0.2cm}
\begin{centering}
\begin{minipage}[t]{0.48\linewidth}
\centering
\includegraphics[width=0.7\linewidth]{NNPDF10.PNG}
\end{minipage}
\hfill
\begin{minipage}[t]{0.48\linewidth}
\centering
\includegraphics[width=0.7\linewidth]{NNPDF10000.PNG}
\end{minipage}
\vspace{-0.3cm}
\captionof{figure}{ \label{fig:PDFs}
NNPDF partonų pasiskirstymo funkcijų pavyzdžiai \cite{NNPDF}. Kairėje pusėje matomos protono partonų pasiskirstymo funkcijos, kai kvadratinė energija $\mu^{2}=10 \; \mathrm{GeV}^{2}$ o dešinėje -- kai $\mu^{2}=10000 \; \mathrm{GeV}^{2}$. Ant abscisių ašių vaizduojama partono turima protono impulso dalis $x$, o ant ordinačių ašių -- tikimybės tankio vertė $f(x,\; \mu)$, padauginta iš $x$.
}
\end{centering}

\subsubsection{Drell-Yan procesas}
Drell-Yan procesas -- tai toks procesas, kai anihiliavus kvarkui ir antikvarkui (protonų susidūrimo
metu) sukuriama leptono-antileptono pora.
Šis procesas vyksta apsikeičiant $Z$ bozonu arba
virtualiu fotonu per s-kanalą:

\begin{equation*}
	q\bar{q} \rightarrow Z/ \gamma^{*} \rightarrow l^{+}l^{-}
\end{equation*}

Toliau bus žymima $\DY \! \rightarrow \! l^{+}l^{-}$. Drell-Yan proceso Feinmano diagrama
pavaizduota \ref{fig:DYfeyn} paveiksle.

Drell-Yan procesas tapo svarbiu tyrimo objektu nuo pat pirmojo jo aprašymo $1970$-aisiais
metais, kuriuo S.D.\ Drell ir T.M.\ Yan bandė apibūdinti leptonų-antileptonų porų susidarymą
hadronų susidūrimų metu \cite{DYoriginal}.

Šiais laikais Drell-Yan procesas naudojantis pertubacine kvantine chromodinamika teoretikų
gali būti aprašomas trečios eilės perturbacijų tikslumu (angl. \textit{next-to-next-to-leading
order} -- NNLO).
Tikslūs eksperimentiniai Drell-Yan proceso diferencialinio skerspjūvio matavimai naudojami
ne tik partonų pasiskirstymo funkcijoms tikslinti, bet taip pat ir perturbacinės kvantinės
chromodinamikos, elektrosilpnosios sąveikos teorijoms tikrinti. Taip pat šis procesas yra vienu iš
pagrindinių triukšmo procesų įvairiuose kituose tyrimuose, todėl tikslūs Drell-Yan proceso matavimai
įvairiapusiškai prisideda prie kitų didelių energijų fizikos tyrimų rezultatų kokybės.

\begin{figure}[H]
\centering
\includegraphics[scale=0.75]{DYprocess.PNG}
\caption{Drell-Yan proceso Feynman'o diagramos.}
\label{fig:DYfeyn}
\end{figure}

\subsubsection{Skerspjūvis}

Drell-Yan proceso, taip pat, kaip ir kitų didelių energijų fizikos procesų tikėtinumo aprašymui
naudojamas skerspjūvis, kuris dažniausiai matuojamas barnais ($1$ b $= 10^{-28}$ m$^{2}$).
Pagrindinis skerspjūvio pranašumas prieš bedimensinę tam tikro įvykio tikimybę yra tas, kad
pastarosios vertė priklauso nuo greitintuvuose lekiančių dalelių spindulių matmenų bei tankių.
Tuo tarpu skerspjūvio vertė išlieka pastovi, tad galima nesunkiai lyginti tam tikrų įvykių
skerspjūvius, išmatuotus skirtinguose dalelių greitintuvuose.

Norint labiau pasigilinti į tam tikras tiriamo proceso charakteristikas būna naudojami diferencialiniai
skerspjūviai $\mathrm{d}\sigma/\mathrm{d}\xi$: funkcijos, apibūdinančios, tikėtinumą, kad mus
dominantis įvykis ne tik įvyks, bet dar ir mūsų pasirinktas rezultatą apibūdinantis tolydus
dydis $\xi$ pateks į tam tikrą intervalą $\mathrm{d}\xi$.

Drell-Yan proceso tyrime dažnai matuojamas diferencialinis skerspjūvis, priklausantis nuo
leptonų poros invariantinės masės, skersinio impulso, arba spartos:
$\mathrm{d}\sigma / \mathrm{d}m$, $\mathrm{d}\sigma / \mathrm{d}p_{\mathrm{T}}$, arba
$\mathrm{d}\sigma / \mathrm{d}y$.
Taip pat galimi ir dvimačio arba trimačio diferencialinio skerspjūvio matavimai,
priklausantys nuo kelių (arba visų) iš išvardintų dydžių.
Ganėtinai išsiskiriančią charakteristiką turi nuo leptonų poros invariantinės masės priklausantis
diferencialinis skerspjūvis, dar vadinamas invariantinės masės spektru -- jis yra rezonansinė
kreivė, t.y. turi piką ties $Z$ bozono mase (apie $91.2$ GeV).
Nuo masės priklausančio diferencialinio skerspjūvio pavyzdys pateikiamas \ref{fig:DYeeCS} paveiksle.

\subsubsection*{Invariantinė masė} 

Invariantinė masė -- tai masė, kuri nepriklauso nuo atskaitos sistemos.
Skaičiuojant vienos dalelės invariantinę masę, ji sutampa su jos rimties mase:
\begin{equation}
	m_{0}^{2} = E^{2} - | \vec{p}\, |^{2} \; .
	\label{eq:invm}
\end{equation}
čia $m_{0}$ -- dalelės invariantinė masė, $E$ -- energija, $\vec{p}$ -- impulso vektorius.
Taip pat šioje formulėje naudojama vienetų sistema, kurioje šviesos greitis prilygintas vienetui.
Tokioje sistemoje dalelės masė, impulsas ir energija matuojama tais pačiais vienetais, dažniausiu atveju
gigaelektronvoltais (GeV).

Taip pat galima apskaičiuoti ir kelių dalelių sistemos invariantinę masę.
Pastaroji nėra lygi dviejų dalelių rimties masių sumai.
Jeigu dalelės, kurių sistemai skaičiuojame invariantinę masę, yra kažkokios kitos dalelės
skilimo produktai, tai gauta vertė bus lygi motininės dalelės rimties masei.
Kelių dalelių sistemos invariantinė masė skaičiuojama taip:
\begin{equation}
	m_{\mathrm{sistemos}}^{2} = \left( \sum_{n=1}^{N} E_{n} \right)^{2} -
	\left| \sum_{m=1}^{N} \vec{p}_{m} \right|^{2} \; .
	\label{eq:minvm}
\end{equation}
Dviejų dalelių atveju:
\begin{equation}
	m_{12}^2 = ( E_{1} + E_{2} )^{2} - | \vec{p}_{1} + \vec{p}_{2} |^{2} \; .
	\label{eq:tinvm}
\end{equation}
Būtent taip yra skaičiuojama Drell-Yan proceso metu susidariusių dviejų leptonų invariantinė masė.

\begin{centering}
\begin{figure}[H]
\centering
\includegraphics[scale=0.6]{DYeeCS.PNG}
\vspace{-0.2cm}
\caption{\label{fig:DYeeCS}
Drell-Yan proceso diferencialinis sklaidos skerspjūvis, priklausantis nuo leptonų poros invariantinės
masės.
Protonų susidūrimo energija -- $8$ TeV.
Juodi taškai žymi eksperimentinio matavimo rezultatus, o mėlyna ištisinė linija -- teoriškai numatytą
rezultatą \cite{DYpic}.
% GALIMA ĮDĖTI ŠITĄ https://cds.cern.ch/record/2648776/files/SMP-17-001-paper-v14.pdf
% 13 TEV, BET ČIA DRAFT VERSIJA
}
\end{figure}
\end{centering}

\subsubsection*{Šviesis}

Šviesis -- tai dydis, apibūdinantis dalelių, per laiko vienetą pralėkusių mus
dominantį plotą, skaičius. Šviesis žymimas raide $\mathcal{L}$ (angl. \textit{Luminosity}).

Norint apibūdinti dalelių greitintuvuose vykstančių susidūrimų skaičių, naudojamas šviesio
laikinis integralas -- integruotas šviesis.

\begin{equation}
	\Lumi=\int_{t_1}^{t_2} \mathcal{L}\mathrm{d}t =
	\int_{t_1}^{t_2} \frac{1}{\sigma}\frac{\mathrm{d}N}{\mathrm{d}t} \mathrm{d}t \; .
\label{eq:lumiInt}
\end{equation}

Iš \eqref{eq:lumiInt} išraiškos galima matyti, kad integruotas šviesis turi atvirkštinio ploto
dimensiją.
Didelių energijų fizikos eksperimentatoriai šį dydį matuoja atvirkštiniais barnais -- $b^{-1}$.
Taip pat galima pastebėti, kad sudauginus integruotą šviesį su tam tikro įvykio skerspjūviu
galime gauti, kiek kartų tas įvykis turėtų įvykti -- taip pat, kaip ir sudauginus įvykio tikimybę
su bandymų skaičiumi:

\begin{equation}
	N=\sigma\Lumi \; .
\label{eq:evno}
\end{equation}

Integruotas šviesis, lyginant su bandymų skaičiumi turi tokius pat privalumus, kaip skerspjūvis,
lyginant su tikimybe.
Eksperimentinėje didelių energijų fizikoje labai svarbu tiksliai apskaičiuoti integruotą šviesį,
nes jis susieja teoriją (įvykio skerspjūvi) su tuo, kas fiksuojama eksperimente (įvykių skaičius).


\subsection{Drell-Yan proceso eksperimentinis tyrimas}

\subsubsection{Signalas ir triukšmas}

CERN Didžiajame hadronų greitintuve vykstančių $13$ TeV energijos protonų susidūrimų metu gali
būti sukurtos labai masyvios ir labai trumpai gyvuojančios dalelės.
Tokios dalelės skyla nespėjusios pasiekti detektoriaus, todėl fiksuojami yra tik tokių dalelių
skilimo produktai -- ilgiau gyvuojančios ir mums gerai pažįstamos dalelės (pavyzdžiui,
elektronai, fotonai, įvairių rūšių hadronai, miuonai).
Detektoriuje užfiksuojamos dalelės su savo parametrais yra vadinamos įvykio galutine būsena
(angl. \textit{final state}).
Ko gero akivaizdu, kad vykdant tokį eksperimentą yra sunku vienareikšmiškai spręsti, kad
detektoriuje užfiksuotos dalelės yra būtent tam tikros dalelės skilimo produktai.
Pavyzdžiui, ieškant Higso bozono galima ieškoti įvykio, kurio metu Higso bozonas skilo į du
$Z$ bozonus, kurie abu skilo į leptonus: $H \rightarrow ZZ \rightarrow l^{+}l^{-}l^{+}l^{-}$.
Tačiau pamatę detektoriuje užfiksuotus keturis leptonus negalime teigti, kad užfiksavome
Higso bozono įvykį.
Daug dažniau protonų susidūrimo metu gali būti sukurti tiesiog du $Z$ bozonai, kurie nėra
Higso bozono skilimo produktai, tačiau užfiksuotame vaizde gali atrodyti taip pat (užfiksuoti
keturi leptonai) \cite{HiggsEX}.
Tokiu atveju sakome, kad Higso bozono įvykis yra signalas, o dviejų $Z$ bozonų įvykis yra
triukšmas (angl. \textit{background}), į kurio egzistavimą reikia atsižvelgti.

Taip pat protonų susidūrimo metu dėl stipriosios sąveikos efektų gali susidaryti dalelių
srautai, vadinami čiurkšlėmis (angl. \textit{jets}).
Pasitaiko atvejų, kai detektoriuje užfiksuotos čiurkšlės yra neteisingai atpažįstamos kaip
kitos dalelės (pavyzdžiui, elektronas).
Taigi, įvykiai, kurių metu susidaro čiurkšlės taip pat gali būti triukšmo įvykiais net tuo
atveju, kai signalo proceso galutinėje būsenoje ieškomi tik leptonai.

Šiame darbe signalu yra laikomas Drell-Yan procesas: ieškoma tokių įvykių, kurių galutinė būsena
susideda iš dviejų užfiksuotų leptonų -- elektronų arba miuonų
	\footnote{Čia turima omenyje, kad bus užfiksuota elektrono-pozitrono pora,
	arba miuono-antimiuono pora.
	Trumpumo sumetimais didelių energijų fizikoje dalelės ir antidalelės dažnai vadinamos tuo
	pačiu (dalelės) vardu.
	Taip jos toliau bus vadinamos ir šiame darbe.}. 
Dviejų taonų galutinė būsena nebuvo tiriama dėl gan smarkiai besiskiriančios tyrimo metodikos
(taonai skyla į kitas daleles nepasiekę detektoriaus). Įdomu tai, kad šiuo atveju tiek tiriant
miuonų, tiek elektronų galutines būsenas, Drell-Yan proceso taonų kanalas
	\footnote{Skirtingos Drell-Yan proceso galutinės būsenos yra vadinamos kanalais:
	elektronų kanalas, miuonų kanalas ir taonų kanalas.}
yra triukšmas. Kiti pagrindiniai triukšmai yra šie: viršūninių kvarkų (angl. \textit{top quark})
poros įvykiai (sutrumpintai bus žymima $t\bar{t}\,$), dviejų bozonų įvykiai ($WW$, $WZ$ ir $ZZ$),
vieno viršūninio kvarko ir $W$ bozono įvykiai ($tW$), $W$ bozono ir čiurkšlės įvykiai ($\WJets$),
bei stipriosios sąveikos nulemti keletos čiurkšlių įvykiai (sutrumpintai vadinami $\QCD$).
Paskutiniai du iš išvarintų triukšmų čia yra todėl, kad čiurkšlė gali būti klaidingai atpažinta.

\subsubsection{Įvykių skaičiaus įvertinimas}

Kaip buvo rašoma ankstesniame skyrelyje, norint palyginti eksperimento metu užfiksuotą
statistiką su teoriškai numatomu rezultatu, svarbu yra įvertinti, kaip smarkiai užregistruoti
pasiskirstymai yra užteršti triukšmų.
Kadangi didelių energijų fizikos eksperimentinių duomenų analizė prasideda nuo tam tikrus
reikalavimus atitinkančių įvykių skaičiaus skaičiavimo, tai yra taikomi įvairūs metodai
tokius reikalavimus atitinkančių įvykių skaičiaus numatymui.
Tada galima lyginti, ar išmatuotas rezultatas atitinka numatytąjį.
Didelių energijų fizikoje pagrindinai yra naudojamos dvi metodikos: Monte Carlo (MC) modeliavimas
(tiek signalui, tiek triukšmui įvertinti) ir matavimu grįsti metodai (triukšmui įvertinti).

\subsubsection*{Monte Carlo modeliavimas}

Norint gauti teorinį eksperimento rezultatų įvertį galima kiek norima kartų atlikti virtualų
eksperimentą.
Kad tokį eksperimentą būtų galima atlikti, reikia turėti teoriją, kuri numato tam tikro mus
dominančio įvykio tikimybės pasiskirstymą, bei turėti atsitiktinių skaičių generatorių.
Generuojant atsitiktinius skaičius pagal tam tikrą tikimybės pasiskistymą galima sumodeliuoti
įvykius, su kuriais darant tas pačias analizės procedūras, kaip ir su eksperimento metu
užregistruotais įvykiais, galime gauti rezultatą, palyginamą su realybėje išmatuotu
rezultatu -- teorinį įvykių skaičiaus įvertį.

Aišku, realybėje didelių energijų protonų sklaidos eksperimentų modeliavimas nėra toks
tiessmukas.
Įprastiniu atveju, Didžiajame hadronų greitintuve vykstančių protonų susidūrimo įvykių
modeliavimas vykdomas keliais etapais.
Pirmiausia sumodeliuojamas pats protonų susidūrimas, kitaip tariant, sugeneruoti
atsitiktiniai skaičiai transformuojami į įvykio rezultatą -- kokios dalelės susidarė, bei
kokie jų parametrai (koordinatė, greitis ir pan.).
Po to modeliuojamas susidariusių dalelių sklidimas ir sąveika su medžiaga -- dalelių
detektoriaus komponentais.
Taip sumodeliuojama, ką galėjo užregistruoti detektorius įvykus būtent tokiam įvykiui.
Galiausiai gaunamas rezultatas, kuris savo išvaizda nesiskiria nuo tikro eksperimento metu
užregistruotų duomenų.
Tokiu būdų eksperimentatoriams yra labai patogu lyginti realiai gautą rezultatą su teoriniu.

CERN Kompaktiškojo miuonų solenoido (angl.\ \textit{Compact Muon Solenoid} -- CMS) eksperimente
įvykių modeliavimui dažniausiai naudojami šie programiniai paketai:
\begin{itemize}
	\item \textsc{Pythia8} -- tai C++ kalba parašytas programinis paketas, skirtas modeliuoti
	didelių energijų dalelių susidūrimus.
	\textsc{Pythia} paskirtis labai plati -- ji tinkama modeliuoti praktiškai bet kokiems žinomiems protonų
	susidūrimo metu vykstantiems procesams, joje yra įrašyta daug skiritngų teorinių modelių,
	partonų pasiskirstymo funkcijų.
	Pagrindinis \textsc{Pythia} trūkumas -- įvykiai modeliuojami tik nulinės eilės (angl.\
	\textit{leading order} -- LO) perturbacijų tikslumu \cite{pythia82}.
	
	\item FEWZ -- tai Fortran pagrindo programinis paketas, skirtas modeliuoti  $W$ ir $Z$
	bozonų susidarymą hadronų susidūrimo metu, taip pat šių bozonų skilimus į leptonus ir pan.
	FEWZ taip pat palaiko nemažai skirtingų partonų pasiskirstymo funkcijų bei modeliuoja įvykius
	antros eilės perturbacijų tikslumu \cite{fewz}.
	
	\item \textsc{Geant4} -- tai C++ pagrintdo programinis paketas, skirtas modeliuoti dalelių sąveiką
	su medžiaga.
	\textsc{Geant4} yra tinkama modeliuoti praktiškai bet kokių stabilių dalelių sąveikai su kuriuo nors iš
	realaus dalelių detektoriaus komponentų, taip pat dalelių trekų bei pataikymų į kitus detektoriaus
	komponentus užfiksavimui \cite{geant4}.
	Kompaktiškojo miuonų solenodo eksperimente šis programinis paketas naudojamas viso CMS detektoriaus
	atsako į konkretų (jau sumodeliuotą naudojantis kita programine įranga) protonų susidūrimo įvykį
	modeliavimui.
	
	\item CMSSW (\textit{CMS SoftWare}) -- tai CERN CMS eksperimente visuotinai naudojamas programinės
	įrangos rinkinys, skirtas ne tik įvykių modeliavimo, bet taip pat ir  visiems reikiamiems duomenų
	gavimo, apdorojimo ir analizės darbams atlikti.
	CMSSW išnaudoja bendrą CMS duomenų formatą -- įvykių duomenų modelį (angl.\ \textit{Event Data Model}
	-- EDM, kuris tinkamas skirtingiems duomenų apdorojimo lygmenims bei analizės etapams.
	Joje yra tiek protonų susidūrimui, tiek detektoriaus atsakui modeliuoti skirti programiniai paketai
	(tokie, kaip jau minėti \textsc{Pythia8} ir \textsc{Geant4})
\end{itemize}

Vis dėlto, neretai modeliuotas įvykių skaičiaus įvertis nebūna pakankamai tikslus dėl
neapibrėžtumų, kuriuos įneša atskirų triukšmo procesų įvykių tikimybės, neidealus detektoriaus
atsako modeliavimas ir pan.
Šių problemų gali būti išvengiama triukšmo įvykių skaičiaus įvertinimui naudojant matavimu
grįstus metodus.

\subsubsection*{Matavimu grįsti metodai}

Matavimu grįsti triuškmo įvykių skaičiaus įvertinimo metodai apima ir matavimą, ir modeliavimą.
Su skirtingos specifikos procesais siejamų įvykių skaičiui įvertinti naudojami skirtingi
matavimu grįsti metodai, tačiau jie visi remiasi labai panašia ideologija.
Pagrindinis matavimu grįstų įvykių skaičiaus įvertinimo metodų principas remiasi signalo ir
kontrolinės sričių apibrėžimais.
Signalo sritis (angl. \textit{signal region}) -- tai fazinės erdvės dalis, apribota tokiais
parametrais, kad į ją patektų kuo didesnė dalis signalo įvykių (tačiau neišvengiamai patenka
ir kažkiek triukšmo įvykių).
Kontrolinė sritis (angl. \textit{control region}) -- tai fazinės erdvės dalis, apribota
tokiais parametrais, kad į ją patektų kuo daugiau triukšmo įvykių ir, idealiu atveju, signalo
įvykių nepatektų išvis.
Kiekvienas matavimu grįstas metodas turi savo specifinę operaciją, kuria triukšmo įvykių skaičius,
išmatuotas kontrolinėje srityje, būna transformuojamas į triuškmo įvykių skaičių, patenkantį į
signalo sritį:

\begin{equation}
	N_{\mathrm{Bkg}}^{\mathrm{Signal}} = f( N_{\mathrm{Bkg}}^{\mathrm{Control}} )
	\label{eq:data-driven}
\end{equation}

Vieni iš populiariausių matavimu grįstų metodu yra klaidingo atpažinimo (angl.
\textit{fake rate} -- FR) ir ABCD metodai.
Jie naudojami įvertinti skaičiui tokių triukšmo įvykių, kurių metu susidarė čiurkšlės.
Tokių triukšmo įvykių, kurių metu gali susidaryti keli vienodų arba skirtingų
rūšių leptonai, skaičiui įvertinti naudojamas $\emu$ metodas, kuris ir buvo naudojamas šiame
darbe.

\paragraph{$e\mu$ metodas\\}

$\emu$ metodas -- tai matavimu grįstas triukšmo įvykių skaičiaus įvertinimo metodas, kuris
naudojamas dviejų vienodų leptonų (elektronų arba miuonų) galutinės būsenos triukšmams
įvertinti, pasinaudojant įvykių, kuriuose buvo užfiksuoti skirtingi leptonai (elektronas
ir miuonas), duomenimis.
Šis metodas tinkamas įvertinti tokiems triukšmams, kurie siejami su dviejų nestabilių
dalelių, kurios turi galimybę nepriklausomai viena nuo kitos skilti į leptonus, susidarymu.
Tokie triukšmo procesai yra: $\WW$, $\WZ$, $\ZZ$, $tW$, $\tbarW$, $\ttbar$, $\DYtau$.
Galima nesunkiai matyti, kad visuose šiuose procesuose figūruoja dvi sunkios dalelės, kurios
gali skilti leptoniškai.

Kaip pavyzdį $\emu$ metodo veikimui paaiškinti galime paimti $WW$ procesą.
Jeigu nagrinėjame tik $W$ bozono skilimus į elektroną arba miuoną (kartu su atitinkamais
neutrinais), tai turėdami įvykį, kurio metu susidaro du $W$ bozonai, galime turėti
keturias skirtingas galutines būsenas: $WW \! \rightarrow \! e^+e^-$,
$WW \! \rightarrow \! e^+\mu^-$, $WW \! \rightarrow \! \mu^+e^-$ ir
$WW \! \rightarrow \! \mu^+\mu^-$.
Čia dešinėje rodyklės pusėje nerašėme atitinkamų neutrinų, nes $\emu$ metodo skaičiavimuose
jie nedalyvauja.
Pasinaudodami Monte Carlo modeliavimu galime įsivertinti $ee$ ir $\emu$ įvykių skaičiaus
santykį $N_{ee}^{\mathrm{MC}} / N_{\emu}^{\mathrm{MC}}$, nekreipdami dėmesio į elektrono
ir miuono elektrinius krūvius, tik reikalaudami, kad jie būtų skirtingi.
Idealiu atveju šis santykis turėtų būti apytiksliai lygus $1:2$, nes tiek elektrono, tiek
miuono masės santykis su motininės dalelės mase yra labai mažas.
Tai reiškia, kad nestabili dalelė gali skilti į miuoną arba elektroną su apytiksliai
vienoda tikimybe.
Padarius prielaidą, kad šis santykis turėtų būti vienodas tiek eksperimentiniuose, tiek
modeliuotuose duomenyse, galime įvertinti (angl.\ \textit{estimate}), koks turėtų būti su
anksčiau minėtais procesais susijusių triukšmo įvykių skaičius $ee$ duomenyse:

\begin{equation}
	N_{t\bar{t}}^{ee , \; \mathrm{Est}} =
	\frac{ N_{t\bar{t}}^{ee , \; \mathrm{MC}} }{ N_{t\bar{t}}^{e\mu , \; \mathrm{MC}} }
	\cdot N_{t\bar{t}}^{e\mu , \; \mathrm{Data}} \; .
	\label{eq:emuMethod}
\end{equation}

Prisiminus \eqref{eq:data-driven} iraišką ir palyginę ją su \eqref{eq:emuMethod} galime
sakyti, kad $N_{t\bar{t}}^{ee , \; \mathrm{Data}}$ yra signalo sritis, o
$N_{t\bar{t}}^{e\mu , \; \mathrm{Data}}$ yra kontrolinė sritis. Joje yra vien tik triukšmo
įvykiai.
Triukšmo įvykių skaičiaus signalo srityje įvertį gauname su triukšmo įvykių skaičiumi
kontrolinėje srityje atlikę paprastą matematinę operaciją -- padauginę jį iš modeliuotų
$ee$ ir $\emu$ įvykių skaičiaus santykio.


\subsubsection{Modeliuotų įvykių svorio skaičiavimas}\label{sec:MCweight}

Jeigu kokio nors mus dominančio proceso tikėtinumą aprašo jo skerspjūvis $\sigma$, tai atlikus
$\Lumi$ integruotą šviesį atitinkančių protonų susidūrimų mus dominanti įvykis teoriškai turėtų
įvykti $N_{0}$ kartų. Pagal \eqref{eq:evno} formulę:
\begin{equation}
	\sigma \Lumi=N_{0} \; .
	\label{eq:ilumi}
\end{equation}

Išmatuotos mus dominančių įvykių statistikos payginimui su teorija galime susimodeliuoti tiek mus
dominantį procesą atitinkančių įvykių, kiek jų norime, arba kiek leidžia turimi resursai.
Bendru atveju sumodeliuotų įvykių skaičius $N$ nesutampa su eksperimente užregistruotų įvykių
skaičiumi $N_0$, todėl modeliuotus įvykius reikia sunormuoti, kad atitiktų eksperimentinį
integruotą šviesį.
Tai yra daroma kiekvienam modeliuotam įvykiui priskiriant po tam tikrą svorį $\omega$:

\begin{equation}
	\sum_{i=1}^{N}1\cdot \omega_{i}=N_{0} \; .
	\label{eq:wsum}
\end{equation}

Paprastčiausiu atveju visiems modeliuotiems įvykiams, kurie yra siejami su tuo pačiu procesu,
galima priskirti vienodus svorius. Tokiu atveju \eqref{eq:wsum} galima perrašyti:

\begin{equation}
	\sum_{i=1}^{N} 1 \cdot \omega_{i} = N \omega \; ,
	\label{eq:swsum}
\end{equation}

o kiekvieno įvykio svoris apskaičiuojamas taip:

\begin{equation}
	\omega = \frac{ N_{0} }{ N } = \frac{ \sigma \Lumi }{N} \; .
	\label{eq:weight}
\end{equation}

Kai naudojama programinė įranga geba modeliuoti įvykius aukštesniu, nei nulinės eilės
perturbacijų tikslumu, neretai skirtingiems įvykiams pats įvykių generatorius jau iškart
gali priskirti skirtingus svorius.
Tokiu atveju \eqref{eq:weight} formulė nebetinka, o ir bendras modeliuotų įvykių skačiaus
apskaičiavimas nebėra toks trivialus.
Tokiu atveju bendras įvykių skaičius $N$ modeliuotame duomenų rinkinyje yra apskaičiuojamas
kaip visų įvykių svorių suma, kuri nėra lygi fiziniam ten esančių įvykių skaičiui $N_{\mathrm{ev}}$:

\begin{equation}
	N = \sum_{i=1}^{N_{\mathrm{ev}}} \omega_{i} \; ,
	\label{eq:NLOweight}
\end{equation}

o svorinis daugilis, priskiriamas kiekvienam įvykiui apskaičiuojamas taip:

\begin{equation}
	\omega_{i}^{\mathrm{Piln.}} = \omega_{i} \frac{ \sigma\Lumi }{ \sum_{i=1}^{N_{\mathrm{ev}}}\omega_{i} } =
	\omega_{i} \frac{ \sigma\Lumi }{N} \; .
\end{equation}

Kalbant apie eksperimento metu užragistruotus įvykius galima sakyti, kad jie turi svorius, lygius vienetui.


%senas
\subsubsection{Statistinių paklaidų įvertinimas}
Protonų susidūrimo įvykiai, vykstantys Didžiajame hadronų greitintuve yra atsitiktiniai įvykiai, kuriems galioja Puasono pasiskirstymas (sakome \ltq{Puasono įvykiai}). Puasono įvykių skaičiaus paklaida lygi šakniai iš tikėtiniausio įvykių skaičiaus \cite{Poisson}. Kadangi tikėtiniausias įvykių skaičius šiuo atveju nėra žinomas, tai tikrų CMS detektoriumi užfiksuotų įvykių skaičiaus paklaida yra skaičiuojama tiesiog kaip kvadratinė šaknis iš užfiksuotų įvykių skaičiaus:
\begin{equation}
\Delta N^{\mathrm{Data}} = \sqrt{N^{\mathrm{Data}}} \; .
\label{eq:poisUnc}
\end{equation}

Kai įvykių skaičius yra išvestinis dydis (pavyzdžiui, kombinuotas kelių histogramos stulpelių įvykių skaičius, įvykių skaičius, įvertintas $e\mu$ metodu ir pan.), jo paklaida skaičiuojama įprastai:
\begin{equation}
\Delta f(x, y, ...) = \sqrt{\left(\frac{\partial f}{\partial x}\Delta x\right)^{2}+\left(\frac{\partial f}{\partial y}\Delta y\right)^{2}+...} \;\; \mathrm{,}
\label{eq:DerUnc}
\end{equation}

Kadangi modeliuoti įvykiai turi nelygius vienetui svorius, jų skaičiaus paklaida skaičiuojama kaip kvadratinė šaknis iš įvykių svorių kvadratų sumos. Arba, kitaip tariant, jeigu įvykių skaičius yra lygus visų modeliuotų įvykių svorių sumai, tai bendro įvykių skaičiaus paklaida turėtų būti skaičiuojama pagal \eqref{eq:DerUnc} formulę, kurią pritaikius gauname:
\begin{equation}
\Delta N^{\mathrm{MC}} = \sqrt{\sum_{i=1}^{N^{\mathrm{MC}}}w_{i}^{2}} \; .
\label{eq:w2sumUnc}
\end{equation}
Nesunku pamatyti, kad jeigu visų modeliuotų įvykių svoriai būtų lygūs vienetui, \eqref{eq:w2sumUnc} išraiška susilygintų su \eqref{eq:poisUnc}:
\begin{equation}
\Delta N = \sqrt{\sum_{i=1}^{N}1^{2}}=\sqrt{N} \; .
\label{eq:Useless}
\end{equation}

\vspace{-0.3cm}
\subsubsection{Didysis hadronų greitintuvas ir Kompaktiškasis miuonų solenoidas}
Europos branduolinių tyrimų organizacijai CERN priklausantis Didysis hadronų priešpriešinių srautų greitintuvas yra didžiausias ir galingiausias dalelių greitintuvas pasaulyje. Jo žiedo ilgis apie 27 km, ir jis yra maždaug 100 m gylyje po žeme. LHC dažniausiai vykdomi protonų susidūrimai, bet taip pat galimi (ir kartais vykdomi) sunkesnių atomų branduolių susidūrimai. Didžiausia LHC pasiekiama protonų susidūrimų energija siekia $13$ TeV. Protonų susidūrimai jame dažniausiai vyksta kas $25$ ns. Aplink Didįjį hadronų greitintųvą yra išsidėstę septyni dalelių fizikos eksperimentai, didžiausi ir geriausiai žinomi yra du iš jų: CMS ir ATLAS \cite{LHCexperiments}.

Kompaktiškasis miuonų solenoidas (angl.\ \textit{Compact Muon Solenoid} -- CMS) yra plačios paskirties detektorius, galintis aptikti įvairių rūšių daleles, sukurtas protonų (ar kitų dalelių) susidūrimo metu. CMS eksperimente dirbantys mokslininkai užsiima įvairia veikla nuo Standartinio modelio tyrinėjimo iki papildomų dimensijų arba tamsiosios medžiagos paieškų \cite{CMSdetector}.
CMS detektoriaus aukštis ir plotis siekia apie $15$ m, ilgis -- apie $21$ m. Detektoriaus masė siekia maždaug $14000$ tonų, todėl jis yra vadinamas \ltq{kompaktiškuoju} -- kaip toks masyvus jis yra ganėtinai nedidelių matmenų. Detektorius, kaip ir LHC žiedas yra $100$ m po žeme. CMS yra cilindro formos, ant cilindro (angl.\ \textit{barrel}) galų yra uždėti antgaliai (angl.\ \textit{endcaps}) \cite{cmseta}. Jis sudarytas iš daug skirtingų segmentų, skirtų detektuoti skirtingas daleles. Svarbiausia detektoriaus detalė -- superlaidus solenoidas, kuris savo viduje sukuria magnetinį lauką, siekiantį iki $4$ T.

CMS detektoriaus skersinis pjūvis vaizduojamas \ref{fig:CMSslice} pav. Arčiausiai protonų susidūrimo vietos esantis CMS detektoriaus segmentas yra silicio trekų detektorius. Jis susideda iš kelių dalių (pikselinio ir juostinio silicio trekerių), kurios registruoja krūvį turinčių dalelių pradinę lėkio trajektoriją. Aplink silicio trekų detektorių yra išdėstytas elektromagnetinis kalorimetras (angl.\ \textit{electromagnetic calorimeter} -- ECAL). Jis yra pagamintas iš scintiluojančios medžiagos -- švino volframato ($\mathrm{PbWO}_{4}$), į kurią pataikę energingi elektronai arba fotonai sukelia švytėjimą. Švytėjimo intensyvumas proporcingas dalelės energijai, todėl kalorimetre ją galima išmatuoti\cite{Ecal}. Už elektromagnetinio kalorimetro yra sumontuotas hadronų kalorimetras (angl.\ \textit{hadron calorimeter} -- HCAL). Jis pagamintas iš plastiko scintiliatoriaus ir vario sluoksnių. Hadronų kalorimetro paskirtis -- išmatuoti hadronų (dalelių, sudarytų iš kvarkų) energiją. Kalorimetre esančios vario plokštės skirtos prilėtinti lekiančias sunkias daleles. Kadangi energingi hadronai gali prasiskverbti gerokai toliau už elektronus ar fotonus, hadronų kalorimetras yra gerokai storesnis už elektromagnetinį kalorimetrą. Taip pat  dėl šios priežasties dar vienas, plonesnis, hadronų kalorimetro sluoksnis yra sumontuotas už superlaidaus solenoidinio magneto (ta dalis vadinama išoriniu hadronų kalorimetru). Solenoidinio elektromagneto, kurį iš abiejų pusių supa hadronų kalorimetras, paskirtis yra iškreivinti krūvį turinčių dalelių trajektorijas. Iš dalelių trajektorijos kreivumo galima nustatyti jų krūvį bei impulsą. Už išorinio hadronų kalorimetro keliais sluoksniais sumontuoti yra dujiniai miuonų detektoriai. Kadangi miuonai nesąveikauja stipriąja sąveika ir yra pakankamai sunkūs, jie nukeliauja didžiausią atstumą ir todėl jų detektoriai yra toliausiai nuo susidūrimo taško. Miuonai CMS detektoriuje dažniausiai taip ir nesustabdomi, o tik užfiksuojamas jų trekas. Tarp miuonų detektorių yra sumontuotos didžiulės geležies plokštės, kurios apgręžia magnetinį lauką: sustiprina jį netolimoje solenoido išorėje ir neleidžia jam \ltq{išsisklaidyti} toliau nuo detektoriaus. Jos taip pat \ltq{išfiltruoja} daleles, kurios nėra miuonai\cite{Solenoid}.

\begin{figure}[H] \centering
\includegraphics[width=0.95\textwidth]{CMSslice_LT.png}
\vspace{-0.1cm}
\caption{\label{fig:CMSslice}Skersinis CMS detektoriaus pjūvis \cite{CMSslice}. Išorinis hadronų kalorimetras nepavaizduotas. Skirtingų spalvų linijos vaizduoja skirtingų dalelių, sukurtų protonų susidūrimo metu, trajektorijas. Punktyrinė linija reiškia, kad dalelė yra elektriškai neutrali ir nepalieka pėdsako silicio trekų detektoriuje.}
\end{figure}

\paragraph{Sparta ir pseudosparta\\}

Dalelių susidūrimams detektoriuje aprašyti naudojama šiek tiek modifikuota cilindrinė koordinačių sistema. Koordinačių sistemos $z$ ašis nukreipta išilgai protonų spindulių judėjimo krypties ir savo kryptimi sutampa su superlaidaus solenoido kuriamo magnetinio lauko linijų kryptimi. Atstumas nuo koordinačių pradžios taško $r$ ir azimutinis kampas $\phi$ šioje koordinačių sistemoje yra tokie patys kaip ir įprastoje cilindrinėje sistemoje.
Vietoje trečiosios koordinatės dalelių fizikoje dažnai naudojamas dydis, vadinamas sparta. Jis apibrėžiamas taip:
\begin{equation}
y = \frac{1}{2} \ln{ \left( \frac{E+p_{z}c}{E-p_{z}c} \right) } \; \mathrm{,}
\label{eq:rapidity}
\end{equation}
čia $y$ -- sparta, $E$ -- dalelės energija, $p_{z}$ -- dalelės impulso dedamoji išilgai $z$ ašies, $c$ -- šviesos greitis. Spartos kaip koordinatės naudojimo privalumas yra tas, kad dviejų dalelių spartų skirtumas yra invariantas bet kokiose viena kitos atžvilgiu išilgai $Z$ ašies judančiose koordinačių sistemose:
\begin{equation}
y'_{1}-y'_{2}=y_{1}-y_{2}\; \mathrm{,}
\label{rapInvar}
\end{equation}
čia štrichu pažymėtos spartos, apskaičiuotos tariamai judančioje koordinačių sistemoje. Dalelės judėjimo kryptį iš pirminės viršūnės galima pilnai aprašyti žinant spartą $y$ ir azimutinį kampą $\phi$ \cite{pseudorapidity}.

Vis dėlto, šiuolaikiniuose dalelių greitintuvuose sparta taip pat nėra labai patogus dydis, nes jos apskaičiavimui reikia tiksliai žinoti dalelės energijos bei impulso vektoriaus vertes. Tai padaryti, kai dalelės juda reliatyvistiniais greičiais, yra sudėtinga, ypač, kai dalelių sparta yra didelė (dalelės juda beveik išilgai $z$ ašies), nes tada matavimams gali sutrukdyti vamzdis, kuriuo lekia protonų spindulys. Todėl dabar dažniausiai naudojama labai panaši į spartą koordinatė, vadinama pseudosparta. Pseudospartą galima išvesti iš spartos, kai dalelė juda labai artimu šviesai greičiu ir jos rimties energija tampa nepalyginamai mažesnė už kinetinę energiją. Tada pilnutinę dalelės energiją galima apytiksliai užrašyti kaip $E\approx pc$ \cite{pseudorapidity}. Gautas rezultatas -- spartos apiprėžimas -- užrašomas taip:

\begin{equation}
\eta = -\ln \left( \tan \frac{\theta}{2} \right) \; \mathrm{,}
\label{eq:eta}
\end{equation}
čia $\theta$ -- kampas, kurį sudaro dalelės impulso vektorius su $z$ ašimi. Kaip ir sparta, pseudosparta lygi nuliui, kai $\theta=\ang{90}$ ir begalybei, kai $\theta=\ang{0}$. Kampą $\theta$ didinant virš $\ang{90}$ pseudosparta simetriškai mažėja ir pasiekia minus begalybę, kai $\theta=\ang{180}$. Greitintuvuose dalelės judėjimo kryptis iš pirminės viršūnės gali būti pilnai aprašoma pseudospartos ir azimutinio kampo rinkiniu $(\eta, \, \phi)$.

Kadangi detektorius yra išdėstytas aplink protonų spindulį, išmatuoti dalelių energiją išilgai $z$ ašies yra neįmanoma. Dėl šios priežasties matuojami yra tik skersinė energija $E_{\mathrm{T}}$ ir skersinis impulsas $p_{\mathrm{T}}$. Didžiajame hadronų greitintuve sukurtas daleles pilnai aprašantis keturmačio impulso vektorius užrašomas ne kaip $\vec{p}=(p_{x}, \, p_{y}, \, p_{z}, \, E)$ o kaip $\vec{p}=(p_{\mathrm{T}}, \, \eta, \, \phi, \, E)$ arba $\vec{p}=(p_{\mathrm{T}}, \, \eta, \, \phi, \, m)$ (čia prilyginame $c=1$).\\
Skersinis ir pilnutinis dalelės impulsai yra susieti tokia formule:
\begin{equation}
|\vec p|=p_{\mathrm{T}}\cosh\eta \; .
\label{eq:pmodpt}
\end{equation}
Taip pat, kai dalelės aprašomos tokiais keturmačio impulso vektoriais, tai dviejų dalelių invariantinė masė, kuri buvo aprašyta \eqref{eq:tinvm} formulėje, gali būti apskaičiuojama taip:
\begin{equation}
M^2=2p_{\mathrm{T}1}p_{\mathrm{T}2}(\cosh(\eta_{1}-\eta_{2})-\cos(\phi_{1}-\phi_{2})) \; .
\label{eq:ainvm}
\end{equation} 

CMS detektoriaus išilginis pjūvis su kai kurių komponentų pseudospartomis vaizduojamas \ref{fig:cmseta} pav. Tikslesnės detektoriaus komponentų užimamos pseudospartos pateikiamos \ref{table:cmseta} lentelėje.

\begin{table}[H]
\centering
\begin{tabular}{|c|c|}
\hline
CMS komponentas & Pseudosparta $\eta$\\
\hline\hline
Trekeris & $0$ -- $3$\\
\hline
EM kalorimetro cilindras & $0$ -- $1,479$\\
\hline
Hadronų kalorimetro cilindras & $0$ -- $1,4$\\
\hline
Miuonų detektorių cilindras & $0$ -- $1,2$\\
\hline
Superlaidus solenoidas & $0$ -- $1,4$\\
\hline
EM kalorimetro antgalis & $1,479$ -- $3$\\
\hline
Hadronų kalorimetro antgalis & $1,3$ -- $3$\\
\hline
Miuonų detektorių antgalis & $1$ -- $3$\\
\hline
Priekinis hadronų kalorimetras & $3$ -- $5,31$\\
\hline
\end{tabular}
\caption{Apytikslės CMS detektoriaus komponentų pseudospartos (aprašytos tik vienai pusei detektoriaus, prie visų pseudospartų pridėjus minuso ženklą gautume kitos pusės komponentų pseudospartas)\cite{cmseta}.}
\label{table:cmseta}
\end{table}

\begin{figure}[H]
\centering
\includegraphics[width=0.85\textwidth]{CMSeta_LT.PNG}
\caption{CMS detektoriaus išilginis pjūvis su pateiktomis kai kurių detektoriaus komponentų pseudospartų vertėmis \cite{cmseta}.}
\label{fig:cmseta}
\end{figure}


\subsubsection{Protonų susidūrimų atkūrimas}\label{sec:ppReco}

Protonams susidūrus susidaro antrinės dalelės (o dažniausiai -- itin trumpai gyvuojančios dalelės), kurias registruojame detektoriumi. Detektoriuose dalelės aptinkamos netiesiogiai. Tai reiškia, kad pralekianti dalelė tik sužadina detektoriuje kokį nors signalą, kurį jau galima išmatuoti, pagal signalo stiprumą kartais galima įvertinti dalelės energiją ir pan. Kad iš to, ką matuoja detektorius, gautume mus iš tikrųjų dominančią informaciją, reikia papildomų skaičiavimų. Norint susidaryti pilną vaizdą, kas įvyko susidūrus protonams, reikia sukombinuoti gautus signalus iš daugybės skirtingų detektoriaus segmentų. Kad galėtume sužinoti, kokios dalelės susidarė, kokia buvo jų energija, kokia trajektorija jos nulėkė, koks dalelių elektrinis krūvis ir pan., reikalinga programinė įranga, kuri tai galėtų daryti daug greičiau ir patikimiau už žmogų. Toliau šiame skyrelyje pateikiamas trumpas paaiškinimas apie dažniausiai naudojamą protonų susidūrimų atkūrimo programinę įrangą.

\paragraph{Dalelių srautas\\}
Dalelių srautas (angl.\ \textit{particle flow}) yra įvykių atkūrimo algoritmas, kuriuo naudjantis protonų susidūrimas atkuriamas pasinaudojant visų CMS detektoriaus komponentų informacija ir atrenkant, kokios galutinės stabilios dalelės susikūrė, bei kuria kryptimi nulėkė. Pradžioje dalelės atrenkamos remiantis labai griežtais atrankos kriterijais ir po sėkmingo atpažinimo atkurti dalelių trekai išimami iš bendro bloko. Tada atrankos kriterijai šiek tiek sušvelninami ir atrankos procesas kartojamas iš naujo (angliškai vadinama \textit{iterative tracking}) -- taip galima efektyviau nustatyti visus dalelių trekus. Vėlesnės iteracijos taip pat nebereikalauja, kad dalelės eitų iš pradinės viršūnės (protonų susidūrimo vietos) -- taip galima nustatyti vėlesnius virsmus, skilimus, spinduliavimą ir pan. Hadronams ir fotonams taikoma gerokai daugiau atrankos kriterijų ir kalibravimo procesų, nei leptonams \cite{pflowpdf}. Po susidūrimo atkūrimo pateikiami duomenys, kurie jau atrodo taip pat, kaip po Monte Carlo įvykio generavimo. Tada Galima iš šio pateikto dalelių sąrašo atkurti ir sudėtingesnius fizikinius objektus, tokius kaip čiurkšlės, trūkstama skersinė energija ir pan.

Taip pat dalelių srautas įvertina kiekvieno atkurto dalelės treko atskirumą (angl.\ \textit{isolation}) -- suskaičiuoja kitų pašalinių dalelių, patekusių į tam tikro pločio kūgį, nubrėžtą aplink tiriamosios dalelės treką, skersinių impulsų sumą \cite{PF2017}. Kuo ši suma mažesnė, tuo trekas atskiresnis. Atskirumo skaičiavimuose taip pat būna įvedamos pataisos, atsižvelgiančios į protonų susidūrimų tankį (keletos skirtingų protonų porų susidūrimai gali įvykti beveik vienu metu ir dalelės, kilusios iš mūsų nedominančių protonų susidūrimų gali trukdyti kokybiškam atskirumo apskaičiavimui) -- įvedamas narys, aprašantis skersinį impulsą dalelių, kurios susidarė ne mus dominančio protonų susidūrimo metu $p_{\mathrm{T}}^{\mathrm{PU}}$. Atskirumą padalinus iš dalelės skersinio impulso, gaunamas santykinis atskirumas. Leptonų santykinis atskirumas skaičiuojamas taip:
\begin{equation}
\label{eq:isolation}
I^{\mathrm{rel.}}_{\mathrm{PF}}= \frac{1}{p_{\mathrm{T}}} 
\left[ \sum_{\Delta R<0.3} p_{\mathrm{T}}^{\mathrm{Ch.\;hadron}}+\mathrm{max}
\left( \sum_{\Delta R<0.3} p_{\mathrm{T}}^{\mathrm{N.\;hadron}}+\sum_{\Delta R<0.3} p_{\mathrm{T}}^{\gamma}-\Delta \beta \sum_{\Delta R<0.3} p_{\mathrm{T}}^{\mathrm{PU}} \, ,\;\; 0 \right) \right] \; \mathrm{,}
\end{equation}
čia $\Delta R = \sqrt{\Delta \phi^{2} + \Delta \eta^{2}} < 0.3$ -- kūgio, brėžiamo aplink leptono trajektoriją, plotis, $\Delta\beta=0.5$ -- iš modeliavimo apskaičiuojamas koeficientas, apytiksliai lygus neutralių ir krūvį turinčių hadronų, susidarančių protonų susidūrimo metu, skaičiaus santykiui.

\paragraph{CMSSW\\}
Naudojantis CMSSW esančiais programinės įrangos paketais galima vykdyti kelių l\~{y}gių įvykio analizę. Iš pradžių vykdoma vietinė detektorių atkūrimas (pataikymai į trekų detektorius, kalorimetrus, miuonų detektoriai), po to jau galima atlikti fizikinių objektų atkūrimas (dalelių trekų nustatymas, atpažinimas, kokios buvo dalelės -- miuonai, fotonai, elektronai, čiurkšlės). Galiausiai atliekama aukšto lygio įvykio atkūrimas (nustatoma trūkstama skersinė energija, kuri reiškia, kad kažkokios dalelės paliko detektorių neaptiktos, nustatoma, ar įvykio metu buvo sukurta tokių sunkių dalelių, kaip taonai ar giluminiai kvarkai, nustatomos viršūnių padėtys ir pan.) \cite{cmsswtwiki}.

\subsubsection{Trigeriai}

Didžiajame hadronų greitintuve protonų susidūrimai dažniausiai vyksta kas $25$ ns. Visų taip dažnai vykstančių susidūrimų išskaityti tiesiog neįmanoma, be to, ir nereikia (kai kurie susidūrimai nepakankamai energingi, kituose galbūt įvyksta tik tie vyksmai, kuriuos laikome jau pakankamai ištirtais ir jie mūsų nedomina ir pan.), todėl yra naudojami trigeriai, kurie sumažina įrašomų įvykių skaičių. Trigeriai būna keleto lygių:
\begin{itemize}
\item Pirmojo lygio (angl.\ \textit{Level-1} -- L1) trigeris

Tai kompiuterių sistema, esanti prie pat detektoriaus. Joje iškart po protonų susikūrimo įvykdomas dalinis įvykio atkūrimas -- apdorojami kalorimetrų ir miuonų detektorių užfiksuoti duomenys. Pagal gautą rezultatą pirmojo lygio trigerio sistema turi \ltq{nuspręsti}, ar įvykis yra vertas dėmesio, ir, jeigu taip, jį įrašyti tolesniam apdorojimui \cite{L1trigger}. Tokiu būdu iš $4\cdot10^{7}$ Hz (įvykių per sekundę) įrašoma tik apie $10^{5}$ Hz \cite{HLtrigger}, o visi kiti įvykiai, kurie neatitinka tam tikrų kriterijų (pavyzdžiui, nėra čiurkšlių, leptonai neatskiri, per maža skersinė energija ir pan.) \ltq{išmetami}. Įvykių atrinkimo kriterijus galima keisti pagal tai, ko ieškoma.
\item Aukšto lygio trigeris (angl.\ \textit{High Level Trigger} -- HLT)

Visi L1 atrinkti įvykiai atsiunčiami į superkompiuterių bloką -- aukšto lygio trigerį -- detalesnei analizei, po kurios įvykių skaičius dar labiau sumažinamas -- maždaug iki $800$ Hz. Čia įvykiai  atkuriami detaliau -- pasinaudojama trekų detektorių užfiksuotais duomenimis, kad būtų atkuriami dalelių trekai, taip pat naudojami sudėtingesni atrankos kriterijai. Trekų atkūrimas sunaudoja daug kompiuterių resursų, todėl pirmojo lygio įvykių atrinkime jis nėra vykdomas \cite{HLtrigger}. Aukšto lygio trigeris atrenka įvykius, kurie su didele tikimybe atitinka konkrečius sklaidos procesus ($W\rightarrow e\nu$, $Z\rightarrow ee$, $H\rightarrow ZZ$ ir pan.), tada jie išskirstomi į grupes pagal panašumą ir įrašomi, kad vėliau galėtų būti tiriami mokslininkų.
\end{itemize}

Šiame darbe buvo naudojami tokie aukšto lygio trigeriai:
\begin{enumerate}
\item Elektrono trigeris, kuris aktyvuojamas, kai aptinkamas bent vienas elektronas, kurio skersinis impulsas yra nemažesnis, nei $23$ GeV. Taip pat šis trigeris netaiko didelių apribojimų elektrono atskirumui.
\item Elektrono ir miuono trigeris, kuris aktyvuojamas, kai užfiksuojamas miuonas, kurio skersinis impulsas $p_{\mathrm{T}}^{\mu}$ yra nemažesnis, nei $8$ GeV ir elektronas, kurio skersinis impulsas $p_{\mathrm{T}}^{e}$ yra nemažesnis, nei $17$ GeV.
\end{enumerate}

\subsubsection{Įvykių atranka}

Protonų susidūrimo įvykių duomenų failai neretai būna plačios paskirties -- įrašyti įvykiai gali būti naudojami skirtingų procesų analizėms. Norint atsirinkti vienai konkrečiai analizei aktualius įvykius, bei kuo užtikrinčiau žinoti, kad duomenyse užregistruotos dalelės yra būtent tos, kurios susidarė iš tikrųjų, yra svarbu pasirinkti tinkamus įvykių atrankos kriterijus, pagal kuriuos yra nusprendžiama, ar įvykis bus naudojamas tolimesnei duomenų analizei. Skirtingiems dalelių rinkiniams yra taikomi skirtingi atrankos kriterijai. Toliau bus aprašomi šiame darbe $ee$ ir $e\mu$ įvykiams taikyti atrankos kriterijai.

\paragraph{$ee$ įvykių atranka\\}
Pirminis atrankos kriterijus elektronų įvykiams buvo ankstesniame skyriuje aprašyto elektrono trigerio suveikimas. Toliau buvo reikalaujama, kad viename įvykyje iš viso būtų aptikti du elektronai, ir kad abu iš jų atitiktų \textit{MediumID} \cite{MediumID8} reikalavimus:

\begin{itemize}
\item Kalorimetro \ltq{dušo} formą apibūdinantis dydis $\sigma_{i\eta i\eta}$ -- elektromagnetinio kalorimetro scintiliuojančių kristalų klasterio plotis išilgai pseudospartos $\eta$, suskaičiuotas visiems $5\!\times\!5$ bloko kristalams (bloko viduryje būtinai yra kristalas, kuriame užfiksuota didžiausia energija);
\item Geometrinis sutapimas tarp superklasterio, į kurį teoriškai pagal atkurtus elektrono parametrus viršūnėje (sukūrimo vietoje) turėjo būti pataikyta, padėties ir išmatuotos superklasterio, į kurį iš tikrųjų buvo pataikyta, padėties: $\Delta \phi_{i\eta}$ ir $\Delta\eta_{i\eta}$;
\item Energijų, paliktų hadronų kalorimetre ir elektromagnetiniame kalorimetre santykis $H/E$;
\item Elektronų atskirumas, apskaičiuotas naudojantis dalelių srauto algoritmu (pagal \eqref{eq:isolation} formulę);

\item Skirtumas tarp atvirkštinės elektrono energijos ir atvirkštinio impulso $1/E-1/P$;
\item Elektrono treko smūgio parametrai statmenoje ir lygiagrečioje plokštumoje, apskaičiuoti atsižvelgiant pirminę viršūnę $|d_{0}|$ ir $|d_{z}|$;
\item Skaičius trekų detektoriaus sluoksnių, kuriuos dalelė praėjo nepalikdama žymių tose vietose, kurios atitinka atkurtą elektrono trajektoriją (trūkstami pataikymai) $N_{e.m.h.}$;
\item Reikalavimas, kad elektronas nebūtų kilęs iš fotono virsmo, apibūdinamas dvejetainiu dydžiu \texttt{PassConversionVeto}.
\end{itemize}
Reikalavimų skaitinės vertės pateiktos \ref{table:eleMediumID} lentelėje.

\begin{table}[H]
\centering
\begin{tabular}{|c|c|c|}
\hline
Kriterijus & Reikalavimai cilindrui & Reikalavimai antgaliams \\
\hline \hline
$\sigma_{i\eta i\eta}$ & $<0.0101$ & $<0.0283$ \\
\hline
$\Delta \phi_{i\eta}$ & $<0.0336$ & $<0.114$ \\
\hline
$\Delta\eta_{i\eta}$ & $<0.0103$ & $<0.00733$ \\
\hline
$H/E$ & $<0.0876$ & $<0.0678$ \\
\hline
$I_{rel}^{PF}$ & $<0.0766$ & $<0.0678$ \\
\hline
$1/E-1/P$ & $<0.0174 \; \mathrm{GeV}^{-1}$ & $<0.0898 \; \mathrm{GeV}^{-1}$ \\
\hline
$|d_{0}|$ & $<0.0118 \; \mathrm{cm}$ & $<0.0739 \; \mathrm{cm}$ \\
\hline
$|d_{z}|$ & $<0.373 \; \mathrm{cm}$ & $<0.602 \; \mathrm{cm}$ \\
\hline
$N_{e.m.h.}$ & $\leqslant 2$ & $\leqslant 1$ \\
\hline
\texttt{PassConversionVeto} & $=$ \texttt{TRUE} & $=$ \texttt{TRUE}\\
\hline
\end{tabular}
\caption{\label{table:eleMediumID}Elektronų atpažinimo \textit{MediumID} reikalavimai $2015$ metų duomenims, kai protonų susidūrimai vyksta kas $25$ ns \cite{MediumID2015}.}
\end{table}
Toliau, kadangi elektromagnetinis kalorimetras efektyviai elektronus detektuoja tik pseudospartos diapazone $|\eta_{SC}| \in [0; 1.4442]\cup[1.566; 2.5)$ ($\eta_{SC}$ -- elektromagnetinio kalorimetro scintiliatorių superklasterio pseudospartos koordinatė), tad ir elektronų kandidatams buvo taikomas reikalavimas patekti į nurodytą pseudospartos diapazoną. Ruožas $1.4442<|\eta_{SC}|<1.566$ \ltq{išmetamas} todėl, kad toje vietoje yra perėjimas iš elektromagnetinio kalorimetro cilindrinės dalies į antgalio dalį. Ten yra išvedžioti laidai, kurie sumažina už jų esančių detektorių efektyvumą. Taip pat neimama pseudosparta, didesnė už $2.5$, nes toje vietoje tiesiog baigiasi elektromagnetinis kalorimetras ir toliau elektronai nedetektuojami.\\
Dar vienas atrankos kriterijus yra elektronų skersinis impulsas: reikalaujama, kad greitesnysis elektronas turėtų skersinį impulsą $p_{\mathrm{T}}^{\mathrm{Gr.}}>30$ GeV, o lėtesnysis -- $p_{\mathrm{T}}^{\mathrm{Lėt.}}>10$ GeV. Nors naudotas elektrono trigeris aktyvuojasi, kai aptinkamas elektronas, kurio $p_{\mathrm{T}}>23$ GeV, jis tai pakankamai efektyviai pradeda daryti tik kai elektronai pasiekia maždaug $p_{\mathrm{T}}^{\mathrm{Gr.}}>30$ GeV impulsą, todėl greitesniajam elektronui (kuris aktyvina trigerį) taikomas būtent toks reikalavimas.
Reikalavimas, kad apskaičiuoti elektronų krūviai būtinai būtų skirtingi, nebuvo taikomas, nes, ypač, kai energijos didesnės, elektronų trajektorijos tampa labai artimos tiesėms, ir efektyvus dalelės krūvio nustatymas yra praktiškai neįmanomas.

\paragraph{$e\mu$ įvykių atranka\\}

Pirminis reikalavimas $e\mu$ įvykiams buvo anksčiau aprašyto elektrono ir miuono trigerio aktyvacija. Taip pat buvo reikalaujama, kad būtų aptikta tik po vieną elektroną ir vieną miuoną. Elektronui toliau buvo taikomi tokie patys atrankos reikalavimai, kaip ir $ee$ įvykių atrankoje, tik dėl naudojamo kitokio trigerio ir kitokio jo veikimo efektyvumo, reikalavimas elektrono skersiniam impulsui buvo pakeistas į $p_{\mathrm{T}}^{e}>25$ GeV.

Miuonas turėjo atitikti \textit{TightID} \cite{TightMuon} reikalavimus:
\begin{itemize}
\item Miuonas turi būti globalus: tai reiškia, kad po įvykio atkūrimo, trekeryje užfiksuotas dalelės, panašios į miuono trekas turi susijungti su miuonų detektoriuose užfiksuotu miuonų treku į vieną bendrą treką;
\item Reikalavimas pagal laisvės laipsnių (angl.\ \textit{degrees of freedom} -- d.o.f.) skaičių normuotam globalaus miuono treko aproksimacijos kokybę apibūdinančiam dydžiui $\chi^{2}/n_{\mathrm{l. \, l.}}<10$;
\item Bent vienas pataikymas į miuonų detektorius turi patekti į aproksimuotą miuono treką;
\item Miuonui turi būti priskirti pataikymai į bent du skirtingus miuonų detektoriaus sluoksnius;
\item Turi būti užkfiksuota bent $6$ miuono pataikymai į skirtingus silicio trekų detektoriaus sluoksnius (iš jų bent vienas į pikselinį detektorių);
\item Reikalavimas treko smūgio parametrui išilginėje statmenoje plokštumoje, apskaičiuotam atsižvelgiant į pirminę viršūnę: $|d_{z}|<0.5$ cm ir $|d_{xy}|<0.2$ cm;
\end{itemize}
Tokie kriterijai gerokai sumažina šansą, kad atranką praeis miuonai, susidarę antrinių procesų metu, taip pat, kad miuonų detektorius pasiekę hadronai, nesustabdyti hadronų kalorimetre, bus klaidingai atpažinti kaip miuonai.

Toliau buvo reikalaujama, kad miuono trekas būtų atskiras: apskaičiuota trekeryje aptiktų dalelių, patenkančių į $\Delta R<0.3$ pločio kūgį, nubrėžtą aplink miuono trajektoriją, impulsų suma neturi viršyti $10\%$ miuono impulso vertės:

\begin{equation*}
\sum_{\Delta R<0.3}p_{\mathrm{T}}<0.1\cdot p_{\mathrm{T}}(\mu) \; .
\end{equation*}

Norint dar efektyviau atskirti, kuriuose įvykiuose miuonai susidarė antrinių procesų metu, arba kitos dalelės buvo klaidingai atpažintos kaip miuonai, galima taikyti reikalavimą ir miuono atskirumui, apskaičiuotam naudojantis dalelių srauto algoritmu (žr. \ref{sec:ppReco} skyrelį).

Kadangi miuonų detektoriai baigiasi ties maždaug $|\eta|=2.4$, tai dar vienu atrankos kriterijumi tapo reikalavimas, kad miuono pseudosparta neviršytų šios vertės: $|\eta_{\mu}|<2.4$. Taip pat dėl trigerio efektyvumo buvo įvestas papildomas apribojimas miuono skersiniam impulsui: $p_{\mathrm{T}}^{\mu}>15$ GeV.

Reikalavimas, kad elektrono ir miuono elektriniai krūviai būtų skirtingi, nebuvo taikomas dėl tos pačios priežasties, kuri buvo paminėta prie $ee$ įvykių atrankos.

\subsubsection{Duomenų analizės biblioteka ROOT}

\vspace{-0.2cm}
Šiame darbe CMS detektoriaus užfiksuotų ir modeliuotų protonų susidūrimų duomenų analizei buvo naudojamas programinės įrangos rinkinys ROOT \cite{ROOT}. ROOT yra galingas įrankis, skirtas didelių duomenų kiekių (angl.\ \textit{Big Data}) apdorojimui, statistinei analizei, vizualizacijai, grafikų braižymui, duomenų saugojimui. ROOT yra parašytas daugiausia C++ kalba, tačiau taip pat yra dalinai integruotas ir su kitomis programavimo kalbomis, tokiomis kaip Python ir R. Duomenų analizei su ROOT buvo rašomi C++ kodai, kurie buvo leidžiami ROOT aplinkoje. ROOT suteikia daug įvairių mokslinei duomenų analizei skirtų klasių bei objektų tipų, todėl C++ kodai, skirti leisti ROOT aplinkoje šiek tiek skiriasi nuo įprastinių C++ kodų. Taip pat, nors ROOT Linux operacinėse sistemose yra paleidžiamas per terminalą, jis vistiek turi šiokią tokią grafinę sąsają, kuria naudojantis galima greičiau peržiūrėti, kas yra saugoma duomenų failuose, šiek tiek paredaguoti išbrėžtus grafikus ir pan.

\paragraph{Protonų susidūrimų duomenys\\}

Visi analizei skirti duomenys buvo saugomi \texttt{.root} formato duomenų failuose. Duomenys šiuose failuose yra sudėti į medžio tipo (\texttt{TTree}) klasę. Medis -- tai tarsi duomenų lentelė. Jame yra skirtingos šakos -- reikšmę turinčiais pavadinimais užkoduotos atminties vietos, kuriose laikomi tam tikro tipo duomenys (pavyzdžiui, detektuotų elektronų skaičius, elektronų energijos ir pan.). Medyje visos šakos kartojasi tiek kartų, kiek įvykių jame įrašoma (kiekvienas įvykis turi tą patį šakų rinkinį, tik jose laiko skirtingas vertes), taigi medį galima įsivaizduoti kaip lentelę, kurios stulpeliai yra šakos (skirtingas reikšmes turintys duomenys), o eilutės -- įvykiai (pirmas užfiksuotas įvykis, antras ir t.t.). Duomenims iš \texttt{.root} failuose esančių medžių nuskaityti reikėjo sukurti klasę, kuri medžius sujungia į grandinę (\texttt{TChain}), iš kurios galima imti medžiuose įrašytus įvykius ir skaityti duomenis, įrašytus šakose. Šią klasę ROOT iš dalies sugeneruoja automatiškai.

\clearpage
\section{Duomenų analizė ir $e\mu$ metodo skaičiavimai}

Šio skyriaus tikslas -- aptarti atlikto darbo metodiką, pažingsniui supažindinti, kas ir kaip buvo daroma, kad būtų pasiektas galutinis šio darbo rezultatas -- Drell-Yan proceso triukšmo įvykių skaičiaus įvertis, apskaičiuotas $e\mu$ metodu, bei suskaičiuotos šio įverčio paklaidos.

\subsection{Modeliuotų duomenų verifikacija}

Visi šiame darbe naudoti duomenys kartu užima apie $200$ GB ir jų visų atrinkimas trunka keletą valandų, todėl klaidų kaina yra nemaža. Norint kuo efektyviau ir tiksliau atlikti eksperimentinių duomenų analizę svarbu yra patikrinti, ar duomenys kokybiškai sumodeliuoti, ar visi įvykių atrankos kodai veikia taip, kaip planuota, ar modeliuotas protonų susidūrimų tankio pasiskirstymas atitinka išmatuotąjį, priskirti modeliuotiems įvykiams teisingus svorius ir pan.

\subsubsection{Modeliuoto Drell-Yan signalo spektro atkūrimas}

Modeliuoto signalo duomenys buvo išskirstyti per keletą duomenų failų (pagal invariantinės masės intervalus, į kuriuos įvykiai patenka). Turint tokius duomenis svarbu yra kiekvieno duomenų failo įvykiams priskirti teisingus svorius, kad tose vietoese, kur baigiasi įvykiai iš vieno failo ir prasideda iš kito, perėjimas būtų tolygus. Šiai užduočiai įvykdyti buvo brėžiamas modeliuoto $\mathrm{DY} \! \rightarrow \! e^{+}e^{-}$ signalo invariantinės masės spektras prieš detektoriaus atsako simuliaciją. Tokio grafiko išbrėžti iš tikrų eksperimentinių duomenų nebūtų galima, nes žinoti, kokie buvo tikrieji dalelių parametrai, galima tik modeliuojant įvykius, o tikruose įvykiuose matoma tik tai, ką išmatavo detektorius. Pirmajam bandymui atkurti sumodeliuotą Drell-Yan signalą buvo naudojami du duomenų failai: viename buvo įrašyti Drell-Yan įvykiai, kurių galutinės būsenos dalelių invariantinė masė yra tarp $10$ ir $50$ GeV, o kitame -- didesnė už $50$ GeV. Gautas Drell-Yan signalo invariantinės masės spektras vaizduojamas \ref{fig:DYMCsignal} pav. Modeliuoti įvykiai turėjo skirtingus individualius svorius, todėl jiems buvo priskiriami svoriai, apskaičiuoti pagal \eqref{eq:weightnlo} formulę. Išbrėžus invariantinės masės histogramą, duomenų iš skirtingų failų susikirtimo vietoje buvo matomas nežymus netolygumas. Histogramų sandūra iš abiejų pusių buvo aproksimuota eksponentinėmis funkcijomis $f(x)=Ae^{-\alpha x}$ (pavaizduota \ref{fig:DYMCfit} pav.). Aproksimacijos kreivių vertės ties $50$ GeV gautos tokios: iš kairės -- $13426.4$, iš dešinės -- $13923.7$, t.y.,  vertės skiriasi apie $3.7\%$, nors turėtų būti apylygės.

Vėliau modeliuoto $\mathrm{DY} \! \rightarrow \! e^{+}e^{-}$ signalo atkūrimui buvo naudojami visi turimi modeliuoto signalo duomenų failai. Kadangi failas su invariantinėmis masėmis, viršijančiomis $50$ GeV, buvo vis dar naudojamas, tik toliau buvo pridėti failai, aprėpiantys $\mathrm{DY} \! \rightarrow \! e^{+}e^{-}$ proceso įvykius su invariantinėmis masėmis nuo $100$ iki $3000$ GeV, pastarojo naudojimui reikėjo įvesti papildomus apribojimus: atmesti įvykius, kurių elektronų poros invariantinė masė patenka į $[100; \, 3000)$ GeV ruožą bei sumažinti šio duomenų rinkinio skerspjūvį iš pradinio rinkinio skerspjūvio atimant visų kitų rinkinių skerspjūvius. Taip buvo gautas šio duomenų rinkinio skerspjūvis, lygus $5790.8$ fb. Toliau įvykių svoriai buvo skaičiuojami pagal anksčiau aprašytą metodiką. Drell-Yan invariantinės masės histograma, gauta naudojant visus modeliuotų duomenų rinkinius, yra pateikiama \ref{fig:DYMCfull} pav.



\vspace{-0.8cm}
\subsubsection{Modeliuotų įvykių peržiūra po detektoriaus atsako modeliavimo}
\vspace{-0.15cm}
Po modeliuoto Drell-Yan signalo patikrinimo buvo bandoma atrinkti modeliuotus įvykius, kuriuose jau sumodeliuotas ir detektoriaus atsakas, ir palyginti juos su eksperimentiniais duomenimis. Prieš atrinkimą modeliuoti duomenys buvo pernormuojami pagal išmatuotą integruotą šviesį: kiekvienam įvykiui buvo priskirtas svoris pagal \eqref{eq:weightnlo} formulę. Vykdant įvykių atranką, elektrono-pozitrono poros ir elektrono-miuono poros susidarymo įvykių atrinkimui buvo naudojami anksčiau aprašyti atrankos kriterijai.

Patikrinimui, ar atrankos koduose nėra klaidų, buvo išbrėžtos elektronų ir miuonų skersinių impulsų ir pseudospartų pasiskirstymų histogramos (\ref{fig:eePtLeadSublead}-\ref{fig:emuEtaMuonEle} pav.). Histogramose aiškiai matosi pritaikyti apribojimai dalelių skersiniams impulsams ir pseudospartoms. Taip pat matyti, kad skersinio impulso histogramos yra tolydžiai gęstančios, pseudospartos pasiskirstymai turi nežymų maksimumą ties $\eta=0$, bei modeliuotų įvykių pasiskirstymai savo forma nuo išmatuotų pasiskirstymų skiriasi labai nežymiai. Tuo remiantis galima spręsti, kad įvykių atranka buvo vykdoma teisingai.

Atliekant $e\mu$ įvykių atranką papildomai buvo tikrinama, ar pasinaudojant dalelių srauto algoritmu apskaičiuoto miuono atskirumo apribojimais galima sumažinti atranką praeinančių $e\mu$ triukšmo įvykių, siejamų su $\WJets$ procesu, skaičių. $\WJets$ procesas yra $e\mu$ triukšmo įvykis, nes greita čiurkšlė gali būti klaidingai atpažįstama kaip atskiras miuonas. Nubrėžta $\WJets$ įvykių atskirumo, apskaičiuojamo naudojantis dalelių srauto algoritmu, histograma (pateiktą \ref{fig:WjetsPFiso} pav.) buvo palyginta su kitų procesų, kuriuose susidaro tikri elektronas ir miuonas, histogramomis (miuono, siejamo su $t\bar{t}$ procesu, atskirumo histograma pateikta \ref{fig:ttbarPFiso} pav.). Buvo pastebėta, kad intervale $I_{\mathrm{PF}}^{\mu}<0.2$ artėjant link nulio $\WJets$ įvykių skaičius stulpelyje auga gerokai lėčiau, nei kitų procesų. Iš to galima spręsti, kad apribojus miuono atskirumą iki $0.1$, galima gan ryškiai sumažinti $e\mu$ atranką praeinančių $\WJets$ įvykių skaičių, tuo pačiu prarandant tik nedidelę dalį įvykių iš visų kitų procesų. Pritaikius šį atrankos kriterijų ir išbrėžus $e\mu$ invariantinės masės histograma buvo įsitikinta, kad taip ir yra.

\subsubsection{Normavimas pagal protonų susidūrimų tankį} \label{sec:PUreweight}
Protonų susidūrimų tankio pasiskirstymai tikruose ir modeliuotuose duomenyse skiriasi ir tai gali turėti įtakos skaičiavimų rezultatams. Šie pasiskirstymai yra vaizduojami \ref{fig:emuNpvMC} pav. Modeliuotus duomenis buvo stengiamasi pernormuoti taip, kad jų pirminių viršūnių skaičiaus pasiskirstymas kuo geriau atitiktų išmatuotąjį. Kiekvienam modeliuotam įvykiui buvo priskirtas svorinis daugiklis pagal tai, kiek pirminių viršūnių buvo atkurta. Kad būtų išvengta dirbtino taškų pritempimo bei atsitiktinių įvykių skaičiaus nukrypimų įtakos, svorinis daugiklis buvo skaičiuojamas išmatuoto ir modeliuoto pirminių viršūnių pasiskirstymų santykį aproksimuojant dvipusio Gauso pasiskirstymu. Taigi, pirmiausia kiekvienas išmatuotų įvykių pirminių viršūnių pasiskirstymo histogramos stulpelis buvo dalinamas iš modeliuotų įvykių pirminių viršūnių pasiskirstymo atitinkamo stulpelio:
\begin{equation}
\label{eq:npvDiv}
F^{\mathrm{\;sant.}}_{0}(N_{\mathrm{PV}})=\frac{F^{\mathrm{Data}}(N_{\mathrm{PV}})}{F^{\mathrm{MC}}(N_{\mathrm{PV}})} \; .
\end{equation}
Kad nebūtų pakeistas normavimas (nepasikeistų sumodeliuotų įvykių skaičiaus), \eqref{eq:npvDiv} formulė dar buvo papildyta pasisiskirstymų integralų santykiu:
\begin{multline}
\label{eq:npvDivNorm}
F^{\mathrm{\;sant.}}(N_{\mathrm{PV}})=
F^{\mathrm{\;sant.}}_{0}(N_{\mathrm{PV}})\cdot
\frac{\int F^{\mathrm{MC}}(N_{\mathrm{PV}}) \mathrm{d}N_{\mathrm{PV}}}
{\int F^{\mathrm{Data}}(N_{\mathrm{PV}}) \mathrm{d}N_{\mathrm{PV}}}=
\\
=\frac{F^{\mathrm{Data}}(N_{\mathrm{PV}})}{F^{\mathrm{MC}}(N_{\mathrm{PV}})}\cdot
\frac{\int F^{\mathrm{MC}}(N_{\mathrm{PV}}) \mathrm{d}N_{\mathrm{PV}}}
{\int F^{\mathrm{Data}}(N_{\mathrm{PV}}) \mathrm{d}N_{\mathrm{PV}}}
\end{multline}

Tada gautas pasiskirstymas $F^{\mathrm{\;sant.}}(N_{\mathrm{PV}})$ buvo aproksimuotas dvipusio Gauso pasiskirstymo funkcija:
\begin{equation}
\bar{F}^{\mathrm{\;sant.}}(N_{\mathrm{PV}})=
\begin{cases} A\cdot \exp\left(-\frac{(x-x_{0})^{2}}{2\sigma_{1}^{2}}\right), & \mbox{kai } x<x_{0} \vspace{0.2cm} \\ 
A\cdot \exp\left(-\frac{(x-x_{0})^{2}}{2\sigma_{2}^{2}}\right), & \mbox{kai } x\geqslant x_{0} \end{cases} \; .
\label{eq:dGauss}
\end{equation}
$F^{\mathrm{\;sant.}}(N_{\mathrm{PV}})$ pasiskirstymai ir jų aproksimacijos vaizduojamos \ref{fig:emuNpvReweight} pav. Aproksimacijos kreivės vertė ties histogramos stulpelio viduriu buvo imama kaip svorio daugiklis modeliuotam įvykiui, kurio pirminių viršūnių skaičius patektų į tą stulpelį. Tas pats buvo daroma tiek su $ee$, tiek su $e\mu$ įvykiais. Gauti galutiniai pirminių viršūnių skaičiaus pasiskirstymai pavaizduoti \ref{fig:emuNpv} pav.

\subsection{$e\mu$ metodo taikymas} \label{sec:emu}
$e\mu$ metodo paskirtis -- patikslinti skaičių tokių įvykių, kurių metu susidaro dvi nestabilios dalelės, kurios nepriklausomai galėjo skilti į bet kurį leptoną su apytiksliai vienoda tikimybe. Šio tyrimo atveju tokie įvykiai būtų $\WW$, $tW$, $\bar{t}W$, $t\bar{t}$, $\DYtau$, tad šis metodas ir buvo taikomas būtent šių procesų (kurių galutinė būsena yra elektronų pora) įvykių skaičiaus patikslinimui. $e\mu$ metodas buvo išbandytas tiek su visais šais procesais kartu, tiek su kiekvienu atskirai, nors \eqref{eq:emuDataMCfix} formulė intuityviausiai būtų tinkama įvertinti visų anksčiau šioje pastraipoje paminėtų procesų įvykių skaičių kartu.

Žvelgiant į šį metodą, kaip į tipinį matavimu grįstą įvykių skaičiaus įvertinimo metodą, galima galvoti, kad tikri CMS detektoriumi išmatuoti $e\mu$ įvykiai yra kontrolinė sritis, o joje apskaičiuotą įvykių skaičių padauginus iš santykio $N^{ee , \; \mathrm{MC}}/N^{e\mu , \; \mathrm{MC}}$ galime transformuoti įvykių skaičių, apkskaičiuotą kontrolinėje srityje į įvykių skaičių signalo srityje. Tačiau žiūrint paprasčiau, šį metodą galime įsivaizduoti kaip modeliuotų $ee$ įvykių skaičiaus pakoregavimą, padauginant jį iš santykio $N^{\mathrm{Data}; \; e\mu}/N^{\mathrm{MC}; \; e\mu}$, kuris idealiu atveju turėtų būti lygus vienetui. Taip galima nesunkiai suprasti, kad dėl to, jog CMS detektoriaus užregistruotų įvykių neįmanoma vienareikšmiškai išskirstyti paprocesiui (matome tik galutinę būseną, o pradinės sužinoti negalime), negalime paprocesiui išskaidyti ir $e\mu$ modeliuotų įvykių (nes kitaip $N^{e\mu, \; \mathrm{Data}}/N^{e\mu , \; \mathrm{MC}}$ nebebus artimas vienetui skaičius). Taigi, taikydami \eqref{eq:emuDataMCfix} formulę kiekvienam procesui atskirai, joje vis tiek imame modeliuotus $e\mu$ įvykius iš visų procesų kartu, o tik modeliuotus $ee$ įvykius imame paprocesiui. Pavyzdžiui, taikant $e\mu$ metodą $\WW$ proceso įvykiams:
\begin{equation}
\label{eq:emuSingleProc}
N_{\WW}^{ee , \; \mathrm{Įvert.}}=N^{e\mu, \; \mathrm{Data}}\cdot\frac{N_{\WW}^{ee , \; \mathrm{MC}}}{N_{\WW}^{e\mu , \; \mathrm{MC}}+N_{tW}^{e\mu , \; \mathrm{MC}}+N_{\bar{t}W}^{e\mu , \; \mathrm{MC}}+N_{t\bar{t}}^{e\mu , \; \mathrm{MC}}+N_{\DYtau}^{e\mu , \; \mathrm{MC}}} \; .
\end{equation}

Tai galima pavadinti vienu iš šio metodo trūkumų -- norint įvertinti kiekvieno triukšmo proceso įvykių skaičių atskirai, modeliuotų įvykių skaičius tikslinamas padauginant jį iš tokio paties daugiklio, kad ir koks tai procesas bebūtų. Tai reiškia, kad neįskaitome to, kad skirtingų procesų modeliavimas gali ne taip pat skirtis nuo realybės. Taigi, domintis vieno konkretaus triukšmo proceso charakteristikomis, šį metodą taikyti būtų ne visiškai tikslinga. Kita vertus, Drell-Yan proceso tyrime mus domina tik kuo tikslesnis bendras visų triukšmo įvykių skaičius (kad galėtume įvertinti, koks įvykių skaičius iš visų užregistruotų $ee$ įvykių buvo būtent Drell-Yan proceso galutinė būsena), tad šiuo atveju aprašytasis $e\mu$ metodo trūkumas jokios įtakos neturi.

Dar vienas šio metodo trūkumas tas, kad jo skaičiavimų tikslumui įtakos turi $e\mu$ įvykių atranką praėję triukšmo įvykiai, tokie, kaip anksčiau aprašyti $\WJets$, taip pat $\gJets$, $\QCD$, bei $\WZ$ ir $\ZZ$. Šie įvykiai mažina $e\mu$ metodo skaičiavimų tikslumą, nes jie nėra tikri $e\mu$ įvykiai. $\WJets$ triukšmai sudaro didžiausią dalį $e\mu$ triukšmo įvykių. Šio įvykio galutinėje būsenoje susidaro vienas tikras leptonas, o čiurkšlė, jeigu yra pakankamai greita, gali būti klaidingai atpažinta, kaip atskiras elektronas arba miuonas. Atranką praėjęs $\gJets$ įvykis reiškia, kad tiek fotonas, tiek čiurkšlė (o $\QCD$ -- kad dvi čiurkšlės) buvo klaidingai atpažinti kaip atskiri leptonai. $\WZ$ ir $\ZZ$ įvykiai $e\mu$ atranką gali praeiti tokiu atveju, kai vienas ($\WZ$ atveju), arba du ($\ZZ$ atveju) leptonai išlekia iš detektoriaus neaptikti. Kadangi $e\mu$ metodas remiasi principu, kad dvi elektringos dalelės nepriklausomai skyla į elektroną arba miuoną su apytiksliai vienoda tikimybe, tai šie procesai $e\mu$ metodo skaičiavimams yra netinkami. Norint kuo tiksliau atlikti skaičiavimus, reikia įvesti korekcijas, kurios į šiuos triukšmus atsižvelgia. Šiame darbe buvo panaudotas paprasčiausias būdas tai įgyvendinti: padaryta prielaida, kad šių triukšmo įvykių ir visų $e\mu$ įvykių santykis yra apytiksliai toks pat tiek matavimui, tiek modeliavimui. Padarę tokią prielaidą galime sumažinti CMS detektoriumi užfiksuotų įvykių skaičių proporcingai pagal triukšmų dalį modeliuotuose $e\mu$ įvykiuose:
\begin{equation}
\label{eq:emu-Wjets_Short}
\widetilde{N}^{e\mu , \; \mathrm{Data}}=N^{e\mu , \; \mathrm{Data}}\cdot\frac{1}{1+R} \; \mathrm{,}
\end{equation}
čia:
\begin{equation}
R=\frac{N_{\WJets}^{e\mu , \; \mathrm{MC}}+N_{\gJets}^{e\mu , \; \mathrm{MC}}+
N_{\WZ}^{e\mu , \; \mathrm{MC}}+N_{\ZZ}^{e\mu , \; \mathrm{MC}}}
{N_{\WW}^{e\mu , \; \mathrm{MC}}+N_{tW}^{e\mu , \; \mathrm{MC}}+N_{\bar{t}W}^{e\mu , \; \mathrm{MC}}+N_{t\bar{t}}^{e\mu , \; \mathrm{MC}}
+N_{\DYtau}^{e\mu , \; \mathrm{MC}}} \; .
\label{eq:emuR}
\end{equation}
Tokia išraiška patogi tuo, kad jeigu triukšmų nėra, $R$ tampa lygus nuliui, o pati trumpena -- vienetui. Bendrai naudotą galutinę $e\mu$ metodo formulę galima užrašyti taip:
\begin{equation}
N_{ee}^{\mathrm{Įvert.}}=\frac{N_{ee}^{\mathrm{MC}}}{N_{e\mu}^{\mathrm{MC}}}\cdot \frac{1}{1+R} \cdot N_{e\mu}^{\mathrm{Data}} \; .
\label{eq:emuLast}
\end{equation}

Kaip bus matyti tolimesniame skyriuje, su $\WJets$ nesusiję $e\mu$ triukšmo įvykiai sudaro gerokai mažesnę dalį $e\mu$ triukmų, nei $\WJets$. Dėl šios priežasties, į \eqref{eq:emuR} išraiškos skaitiklį neįrašę su $\WJets$ nesusijusių įvykių, didelio skirtumo nepastebėsime. Darbe buvo išbandomi $e\mu$ metodo skaičiavimai, kai neįskaitoma nei vieno iš $e\mu$ triukšmo procesų įtaka ($R$ prilyginamas nuliui), kai įskaitoma tik $\WJets$ įtaka, bei kai įskaitomi visi triušmo procesai. Gauti rezultatai bus palyginami kitame skyriuje.

Vis dėlto, šitoks problemos sprendimas nėra idealus todėl, kad pradinė prielaida nebūtinai yra visiškai teisinga. Iš tikrųjų nežinome, ar triukšmo ir visų įvykių santykis tikriems ir modeliuotiems įvykiams yra toks pats. Norint tikslesnių rezultatų, ateityje $\WJets$ ir $\gJets$ įvykiams įvertinti būtų galima naudoti klaidingo atpažinimo metodą.

Taip pat $e\mu$ metodas yra ganėtinai netikslus didelių invariantinių masių ruože, nes ten tikrų $e\mu$ įvykių skaičius yra labai mažas ir atsitiktiniai nukrypimai turi pastebimą įtaką įverčiams -- vienas atranką praėjęs $e\mu$ įvykis gan smarkiai keičia iš \eqref{eq:emuLast} formulės gaunama vertę. Vienas iš šios problemos sprendimo būdų galėtų būti $e\mu$ invariantinės masės pasiskirstymo aproksimavimas tolydžia kreive, tačiau tokiu atveju į skaičiavimus galimai būtų įnešamos papildomos sisteminės paklaidos. Taip pat, Drell-Yan proceso tyrime svarbiausia yra kuo tiksliau žinoti įvykių skaičių $Z$ bozono rezonanso aplinkoje, tad paprastumo dėlei į aprašytą problemą atliekant darbą nebuvo atsižvelgiama. Be to, 2016 ir 2017 metų CMS detektoriaus duomenyse užfiksuotų įvykių yra gerokai daugiau, tad naudojant naujesnius duomenis atsitiktinių nukrypimų įtaka bus mažesnė ir problema dalinai išsispręs savaime.

Pasitikrinimui, ar be klaidų surašytas skaičiavimų kodas, į \ref{eq:emuLast} formulę vietoje tikrų $e\mu$ įvykių buvo paimti modeliuoti $e\mu$ įvykiai, o $R$ prilygintas nuliui. Tokiu atveju metodo įvertis turėtų būti lygus nepakeistam modeliuotų $ee$ įvykių skaičiui.

$e\mu$ metodo skaičiavimai buvo atliekami kiekvienam invariantinės masės histogramos stulpeliui atskirai. Taip pat skaičiavimai buvo išbandyti tiek skaičiuojant kiekvienam procesui atskirai, tiek visiems kartu. \ref{fig:WWest}-\eqref{fig:DYtautauEst} pav.\ vaizduojami $e\mu$ metodo įverčiai, kai skaičiavimai buvo daromi kiekvienam procesui atskirai. Verta atkreipti dėmesį, kad visų procesų $e\mu$ įverčių ir modeliuotų įvykių skaičiaus santykiai atrodo taip pat dėl \eqref{eq:emuSingleProc} formulės specifikos.

\section{Drell-Yan proceso triukšmo įvykių skaičiaus įvertinimo rezultatai}
\vspace{-0.2cm}

Šiame darbe buvo naudojami $ee$ (arba panašios į $ee$) ir $e\mu$ (arba panašios į $e\mu$) galutinių būsenų tikri 2015 metais CMS detektoriaus užfiksuoti protonų susidūrimo įvykiai, bei modeliuoti įvairių procesų įvykiai. Pagrindinis šio darbo tikslas buvo $e\mu$ metodu įvertinti Drell-Yan proceso triukšmo įvykių, siejamų su $\WW$, $tW$, $\bar{t}W$, $t\bar{t}$, $\DYtau$ procesais, skaičių, kad šį rezultatą sukombinavus su modeliavimu būtų galima tikroviškiau įvertinti bendrą $ee$ įvykių skaičių, nei naudojant vien modeliavimą.

\vspace{-0.35cm}
\subsection{Protonų susidūrimų įvykių atrankos rezultatai} \label{sec:ppResults}
\vspace{-0.2cm}

Modeliuotų įvykių normavimo procedūros aprašytos \ref{sec:MCweight} ir \ref{sec:PUreweight} skyriuose. Pagal integruotą šviesį įvykiai buvo pernormuoti priskiriant jiems skerspjūvius, išvardintus \ref{table:CrossSections} lentelėje. Išmatuoti integruoti šviesiai $ee$ ir $e\mu$ duomenų rinkiniuose buvo skirtingi: $2.26$ \invfb  $ee$ įvykiams ir $2.32$ \invfb  $e\mu$ įvykiams. \ref{table:CrossSections} lentelėje taip pat yra pateikiami tikėtini įvykių skaičiai esant $2.26$ \invfb integruotam šviesiui, bei atranką praėjusių modeliuotų dviejų leptonų įvykių skaičiai. Iš viso $ee$ įvykių atranką iš viso praėjo $934135$ tikrų ir $956579$ modeliuotų, o $e\mu$ -- $25817$ tikrų ir $26699$ modeliuotų įvykių, tad modeliavimas pervertina įvykių skaičių. Į su $Z$ bozono rezonansu siejamą invariantinės masės sritį ($60$ -- $120$ GeV) patenka $95.5\%$ tikrų ir $95.8\%$ modeliuotų $ee$ įvykių (labai didele dalimi Drell-Yan įvykiai), bei $44.8\%$ tikrų ir $48.08\%$ modeliuotų $e\mu$ įvykių. 

\vspace{-0.15cm}
\begin{centering}
\begin{table}[H]
\begin{tabular}{|c|c|c|c|c|}
\hline
\multirow{2}{*}{Procesas} & Reakcijos & Tikėtinas įvykių  & Atranką praėjusių & Atranką praėjusių\\
  &  skerspjūvis (pb) & skaičius & $ee$ įvykių skaičius & $e\mu$ įvykių skaičius \\
\hline\hline
$\mathrm{DY} \! \rightarrow \! e^{+}e^{-}$ & $8211.73$ & $1.85585\cdot 10^{7}$ & $939228$ & -- \\
\hline
$\mathrm{DY} \! \rightarrow \! \tau^{+} \tau^{-}$ & $8211.73$ & $1.85585\cdot 10^{7}$ & $2636$ & $5720$ \\
\hline
$t\bar{t}$ & $831.76$ & $1.87978\cdot 10^{6}$ & $7137$ & $17260$ \\
\hline
$\dtW$ & $76.18$ & $1.72167\cdot 10^{5}$ & $800$ & $1792$ \\
\hline
$\WJets$ & $61526$ & $1.39049\cdot 10^{8}$ & $1319$ & $985$ \\
\hline
$\WW$ & $118.7$ & $2.68262\cdot 10^{5}$ & $874$ & $1927$ \\
\hline
$\WZ$ & $47.13$ & $1.06514\cdot 10^{5}$ & $975$ & $187$ \\
\hline
$\ZZ$ & $16.523$ & $3.7432\cdot 10^{4}$ & $675$ & $24$ \\
\hline
$\gJets$ & $3.65896\cdot 10^{5}$ & $8.26925\cdot 10^{8}$ & $86$ & $34$ \\
\hline
$\QCD$ & $5.19096\cdot 10^{6}$ & $1.173157\cdot 10^{10}$ & $2847$ & $490$ \\
\hline
\end{tabular}
\caption{Drell-Yan proceso elektronų kanalo signalas ir pagrindiniai triukšmai, modeliavime naudoti jų reakcijų skerspjūviai, kai protonų susidūrimo energija $\sqrt{s}=13$ TeV, tikėtinas įvykių skaičius, kai protonų susidūrimų integruotas šviesis yra $\Lumi=2.26$~\invfb, bei atranką praėjusių modeliuotų $ee$ ir $e\mu$ įvykių skaičius.}
\label{table:CrossSections}
\end{table}
\end{centering}
\vspace{-0.15cm}

Pasinaudojant dalelių srauto algoritmu apskaičiuojamu miuonų atskirumu buvo sumažintas $e\mu$ įvykių atranką praeinančių $\WJets$ triukšmo įvykių skaičius. Rezultatas atsispindi \ref{fig:emuAfter} paveiksle, kuriame $\WJets$ įvykių skaičius vaizduojamas violetiniuose stulpeliuose. Pritaikius apribojimus atskirumui, apskaičiuojamam naudojantis dalelių srauto algoritmu, šių stulpelių aukštis gerokai sumažėjo.

Gautos modeliuotų ir tikrų $ee$ įvykių invariantinės masės histogramos vaizduojamos \ref{fig:eeInvM} pav., o modeliuotų ir tikrų $e\mu$ įvykių -- \ref{fig:emuInvM} pav.

Pats įvykių atrankos vykdymo procesas užėmė daugiausiai šio darbo laiko. Norint atrinkti visus tikrus ir modeliuotus įvykius su įprastu kompiuteriu užtrunka apie $4$ valandas. Ateityje būtų tikslinga įvairiais būdais pabandyti šį laiką sutrumpinti, pavyzdžiui, efektyvinant kodus, skaičiuojant lygiagrečiai ir pan. Taip pat, atranką galima būtų vykdyti keliais etapais. Pavyzdžiui, vieną kartą įvykių atranką atlikti tik remiantis trigerio aktyvavimu ir užfiksuotų dalelių skaičiumi (ir tokią atranką praėjusius įvykius įrašant į atskirą failą). Tada tolimesnei atrankai, kuriai norime išbandyti įvairesnius kriterijus, naudoti tik pirminę atranką praėjusius įvykius.

%\vspace{-1cm}
\subsubsection{Didelio tikėtinumo įvykiai}
%\vspace{-0.2cm}

\ref{fig:eeInvM}-\ref{fig:emuInvM} pav.\ galima pastebėti, kad kai kurių procesų modeliuotų įvykių skaičiaus pasiskirstymas yra labai netolygus (matosi pavieniai aukšti histogramos stulpeliai). Taip yra todėl, kad tokie įvykiai, kaip $\QCD$ ir $\gJets$ yra labai didelio tikėtinumo (tai matosi \ref{table:CrossSections} lentelėje -- šių procesų tikėtinumas, lyginant su Drell-Yan proceso tikėtinumu, didesnis smarkiau, nei eile). Modeliuojant didelio tikėtinumo įvykius jiems priskiriami labai dideli svoriai. Didelių svorių priskyrimas įvykiams turi savo kainą. Taikant atrankos kriterijus, kurie labai smarkiai sumažina tokių įvykių atrankos praėjimo tikimybę, vistiek atsiranda bent keli įvykiai, kurie sugeba ją praeiti. Tačiau, kadangi tokių įvykių yra labai mažai, o jų svoriai labai dideli, histogramose matome tik keletą aukštų stulpelių. Taip pat, iš \eqref{eq:w2sumUnc} išraiškos matyti, kad didžiausią statistinę paklaidą įneša įvykiai, kurie turi labai didelius svorius. Taigi beveik visą modeliuotų įvykių skaičiaus statistinę paklaidą sudaro $\QCD$ įvykiai (kurie dar ją ir labai išpučia). $\QCD$ įvykių paklaida beveik lygi pačiam įvykių skaičiui (pavyzdžiui, $ee$ atranką praėjo $2847$ įvykiai, o vien $\QCD$ įvykių skaičiaus statistinė paklaida lygi $2797$).

Norint pamatyti realistiškesnį (tolygesnį) tokių įvykių pasiskirstymą bei gauti mažesnes statistines paklaidas, reikėtų turėti labai didelį skaičių įvykių, kad jiems būtų galima priskirti artimus vienetui svorius (pavyzdžiui, šiame darbe naudoti $\QCD$ įvykiai turi svorius, lygius keletui dešimčių ar net šimtų įvykių). Vis dėlto, labai didelis įvykių skaičius nėra patogus laiko ir kompiuterio atminties atžvilgiu, nes bet kuriuo atveju beveik visi tokie įvykiai atrankos metu yra \ltq{išmetami}.

%\vspace{-0.5cm}
\subsection{$e\mu$ metodo rezultatai}
%\vspace{-0.2cm}

\ref{sec:ppResults} skyrelyje buvo paminėta, kad modeliavimas pervertina įvykių skaičių, taigi būtų galima tikėtis, kad, įvertinus įvykių skaičių $e\mu$ metodu, jis turėtų būti sumažintas. Kaip buvo rašoma \ref{sec:emu} skyrelyje, $e\mu$ metodo skaičiavimus buvo bandoma patikslinti įskaitant $\WJets$ ir kitų $e\mu$ triukšmo įvykių įtaką. \ref{table:emu} lentelėje matyti, kad, įvykių skaičius labiausiai sumažinamas, kai įskaitomi visi $e\mu$ triukšmo įvykiai (įvykių skaičiaus sumažėjimas, kai įskaitomi visi triukšmai, ir kai neįskaitomi išvis, skiriasi $2.26$ karto). Vis dėlto, kadangi $\WJets$ yra dominuojantis $e\mu$ triukšmo įvykis, įvykių skaičiaus sumažinimas, kai įskaitoma vien $\WJets$ įtaka, ir kai įskaitomi visi triukšmo procesai, skiriasi tik $15.8\%$. $e\mu$ metodo įverčio, kai atsižvelgiama į visus $e\mu$ triukšmo procesus, palyginimas su modeliavimu pateikiamas \ref{fig:EMuEst} pav. Rezultatas, gaunamas vietoje modeliuotų įvykių įstačius $e\mu$ metodo įverčius, pateikiamas \ref{fig:eeInvMest} pav.
%Matavimo/įverčio santykiai, gauti, kai buvo naudojamas tik modeliuotas įvertis (\ref{fig:eeInvM} pav.), ir kai buvo naudojamas kombinuotas $e\mu$ metodo bei modeliuotas įverčiai (\ref{fig:eeInvMest} pav.), viename grafike yra pavaizduoti \ref{fig:estChange} pav., kad būtų galima pastebėti santykio pasikeitimą dėl $e\mu$ metodo naudojimo.

\begin{centering}
\begin{table}[H]
\begin{tabular}{|c|c|}
\hline
Triukšmų įskaitymas & $e\mu$ metodu įvertintas įvykių skaičius \\
\hline \hline
Triukšmų įtaka neįskaitoma & $4881\pm 64$ \\
\hline
Įskaitomas tik $\WJets$ indėlis & $4715\pm 69$ \\
\hline
Įskaitomi visi $e\mu$ triukšmo procesai & \multirow{2}{5em}{\centering $4668\pm 69$} \\
($\WJets$, $\gJets$, $\QCD$, $\WZ$, $\ZZ$) & \\
\hline
\end{tabular}
\vspace{-0.2cm}
\caption{\label{table:emu} $e\mu$ metodu įvertintas Drell-Yan proceso triukšmo įvykių skaičius su $Z$ bozono rezonansu siejamoje srityje, kai atsižvelgiama į skirtingą $e\mu$ triukšmo procesų skaičių. Nurodytos tik statistinės paklaidos.}
\end{table}
\end{centering}

\begin{centering}
\begin{table}[H]
\begin{tabular}{|c|c|c|c|} %|p{5cm}|p{4cm}|p{8cm}|p{9cm}|
\hline 
\multirow{3}{8em}{\centering Įvykiai} & \multirow{3}{7em}{\centering CMS užfiksuotų įvykių skaičius} & \multirow{3}{9em}{\centering Modeliuotų įvykių skaičius} & \multirow{3}{10em}{\centering Modeliuotų įvykių skaičius taikant $e\mu$ metodo įvertį} \\
 & & & \\
 & & & \\
\hline \hline
\multirow{2}{8em}{\centering $e\mu$} & \multirow{2}{7em}{\centering $25817 \pm 161$} & \multirow{2}{9em}{\centering $26699 \pm 86 \pm 246$ } & \multirow{2}{5em}{\centering \textendash }\\
 & & & \\
\hline
$ee$ ($\WW$, $tW$, $\bar{t}W$, & \multirow{2}{7em}{\centering\textendash} & \multirow{2}{9em}{\centering $11448 \pm 59 \pm 475$} & \multirow{2}{9em}{\centering$\mathbf{10613} \pm 107 \pm 469$} \\
$t\bar{t}$, $\DYtau$) & & & \\
\hline
\multirow{2}{8em}{\centering $ee$ (visi procesai)} & \multirow{2}{7em}{\centering $934135\pm 967$} & \multirow{2}{10em}{\centering $956579\pm 2971\pm11632$} & \multirow{2}{10em}{\centering $\mathbf{955745} \pm 2971 \pm 11656$} \\
 & & & \\
\hline
\multirow{2}{8em}{\centering $N_{ee}/N_{ee}^{\mathrm{Obs.}}$} & \multirow{2}{7em}{\centering 1} & \multirow{2}{10em}{\centering $1.024 \pm 0.003 \pm 0.012$} & \multirow{2}{10em}{\centering $1.023 \pm 0.003 \pm 0.012$} \\
 & & & \\
\hline
\end{tabular}
\caption{\label{table:finalResults} CMS detektoriumi užregistruotų dviejų leptonų įvykių skaičius tirtame dviejų leptonų invariantinės masės intervale. Jeigu prie rezultato pateikiamos dvi paklaidos, tai pirmoji iš jų yra statistinė, o antroji -- sisteminė paklaida.}
\end{table}
\end{centering}

\vspace{-0.3cm}
\begin{centering}
\begin{table}[H]
\begin{tabular}{|c|c|c|c|} %|p{5cm}|p{4cm}|p{8cm}|p{9cm}|
\hline 
\multirow{3}{8em}{\centering Įvykiai} & \multirow{3}{7em}{\centering CMS užfiksuotų įvykių skaičius} & \multirow{3}{9em}{\centering Modeliuotų įvykių skaičius} & \multirow{3}{10em}{\centering Modeliuotų įvykių skaičius taikant $e\mu$ metodo įvertį} \\
 & & & \\
 & & & \\
\hline \hline
\multirow{2}{8em}{\centering $e\mu$} & \multirow{2}{7em}{\centering $11535 \pm 107$} & \multirow{2}{9em}{\centering $12838 \pm 315 \pm 180$ } & \multirow{2}{5em}{\centering \textendash }\\
 & & & \\
\hline
$ee$ ($\WW$, $tW$, $\bar{t}W$, & \multirow{2}{7em}{\centering\textendash} & \multirow{2}{9em}{\centering $5013 \pm 38 \pm 173$} & \multirow{2}{9em}{\centering$\mathbf{4668} \pm 69 \pm 209$} \\
$t\bar{t}$, $\DYtau$) & & & \\
\hline
\multirow{2}{8em}{\centering $ee$ (visi procesai)} & \multirow{2}{7em}{\centering $894660\pm 946$} & \multirow{2}{10em}{\centering $913943 \pm 972 \pm 11201$} & \multirow{2}{10em}{\centering $\mathbf{913598} \pm 973 \pm 11233$} \\
 & & & \\
\hline
\multirow{2}{8em}{\centering $N_{ee}/N_{ee}^{\mathrm{Obs.}}$} & \multirow{2}{7em}{\centering 1} & \multirow{2}{10em}{\centering $1.022 \pm 0.002 \pm 0.013$} & \multirow{2}{10em}{\centering $1.021 \pm 0.002 \pm 0.013$} \\
 & & & \\
\hline
\end{tabular}
\caption{\label{table:finalResultsZ} CMS detektoriumi užregistruotų ir modeliuotų dviejų leptonų įvykių skaičius $Z$ rezonanso aplinkoje ($60$ -- $120$ GeV) Jeigu prie rezultato pateikiamos dvi paklaidos, tai pirmoji iš jų yra statistinė, o antroji -- sisteminė paklaida.}
\end{table}
\end{centering}

%\vspace{-0.3cm}
Nors triukšmo įvykių skaičius invariantinės masės histogramos stulpeliuose iki $700$ GeV yra sumažinamas iki $20\%$, tačiau lyginant įvykių skaičiaus pasikeitimą su visų $ee$ įvykių skaičiumi, šis sieka $0.1\%$. Taip yra todėl, kad bendras visų įvykių skaičius yra labai didelis, o triukšmų skaičius ganėtinai mažas (dominuoja Drell-Yan procesas), todėl bendrame kontekste toks triukšmo įvykių skaičiaus pasikeitimas sunkiai pastebimas, be to, yra nemažas skaičius triukšmo įvykių (išvardinti \ref{table:CrossSections} lentelėje), kurių $e\mu$ metodu įvertinti negalima.
%Į laisvės laipsnių skaičių (invariantinės masės histogramos stulpelių skaičių) normuotas sutapimą tarp matavimo ir (modeliuoto arba $e\mu$ metodo) įverčio apibūdinantis dydis $\chi^{2}/n_{\mathrm{l. \, l.}}$ buvo skaičiuojamas pagal tokią formulę:
%\begin{equation}
%\chi^{2}/n_{\mathrm{l. \, l.}}=\frac{1}{n_{\mathrm{l. \, l.}}} \sum_{i=1}^{n_{\mathrm{l. \, l.}}} \frac{ \left( \rho_{i}^{\mathrm{Įv.}}-\rho_{i}^{\mathrm{Data}} \right) ^{2} }{\rho_{i}^{\mathrm{Data}}} \; \mathrm{,}
%\label{eq:chiSquare}
%\end{equation}
%čia $\rho_{i}^{\mathrm{Įv.}}$ -- modeliuotas ($\rho_{i}^{\mathrm{MC}}$), arba kombinuotas $e\mu$ metodo bei modeliuotas ($\rho_{i}^{\mathrm{MC}+e\mu \, \mathrm{įv.}}$) įvykių skaičiaus tankio įvertis histogramos stulpelyje. Įvykių skaičiaus tankis skaičiuojamas padalinus įvykių skaičių iš stulpelio pločio.
%:
%\begin{equation}
%\rho_{i}=\frac{N_{i}}{m_{\, i \, 1}-m_{\, i \, 0}} \; \mathrm{,}
%\label{eq:numDens}
%\end{equation}
%čia $m_{\, i \, 0}$ ir $m_{\, i \, 1}$ -- $i$-ojo histogramos stulpelio kairysis ir dešinysis rėžiai.
%Iš \eqref{eq:chiSquare} išraiškos matyti, kad kuo $\chi^{2}/n_{\mathrm{l. \, l.}}$ vertė mažesnė, tuo geresnis sutapimas tarp matavimo ir įverčio. Šio dydžio vertės buvo gautos tokios: $\chi^{2}_{\mathrm{MC}}/n_{\mathrm{l. \, l.}}=22.44$; $\chi^{2}_{\mathrm{MC}+e\mu \, \mathrm{įv.}}/n_{\mathrm{l. \, l.}}=22.31$ -- kombinuojant modeliuotą ir $e\mu$ metodo įverčius gaunamas maždaug $0.6\%$ geresnis sutapimas, nei naudojant vien tik modeliavimą.

Gauta $e\mu$ metodo įverčio statistinė paklaida yra $1.82$ karto didesnė už modeliuotų įvykių skaičiaus paklaidą\footnote{Čia nagrinėjami rezultatai, gauti su $Z$ bozono rezonansu siejamoje srityje ($60$ -- $120$ GeV).}. Taip yra todėl, kad įvertis gautas iš kelių duomenų rinkinių, kurių visų statistinės paklaidos įeina į įverčio paklaidą pagal \eqref{eq:DerUnc} formulę. Vis dėlto, statistines paklaidas užgožia apskaičiuotos sisteminės paklaidos. $e\mu$ metodo įverčio sisteminė paklaida už modeliuotų įvykių skaičiaus sisteminę paklaidą yra $21\%$ didesnė. Bendrame kontekste statistinė įverčio paklaida yra maža, lyginant su pilna statistine įvykių skaičiaus paklaida (vien $\QCD$ įvykių skaičiaus statistinė paklaida yra apie $13$ kartų didesnė už $e\mu$ metodo įverčio statistinę paklaidą), taip pat, kaip ir sisteminė paklaida, kuri yra labai maža lyginant su bendra sistemine paklaida, priklausančia nuo trigerių pasirinkimo ir normavimo pagal protonų susidūrimų tankį (bendros sisteminės paklaidos dydis yra lygus $11233$, ji apie $54$ kartus didesnė už $e\mu$ įverčio paklaidą). Taigi bendrame kontekste skirtumas tarp modeliavimo ir $e\mu$ metodo rezultato telpa į paklaidas. Kita vertus, jeigu žiūrime tik į tuos procesus, kurių įvykių skaičių buvo galima įvertinti $e\mu$ metodu, tada modeliavimo ir $e\mu$ įverčio rezultatai yra vienas už kito paklaidų ribų (pačios paklaidos persidengia 52 įvykių intervale), tad galime teigti, kad įvykių skaičiaus įvertintimas $e\mu$ metodu buvo tikslingas.

Tyrimų rezultatai yra apibendrinti \ref{table:finalResults} ir \ref{table:finalResultsZ} lentelėse. Pateikti skaičiai atitinka matavimą detektoriaus geometrinėje erdvėje, kai greitesniojo elektrono $\pT^{\mathrm{Gr.}}>30$ GeV, o lėtesniojo $\pT^{\mathrm{Lėt}}>10$ GeV ($ee$ įvykiams), arba kai elektrono $\pT^{e}>25$ GeV, o miuono $\pT^{\mu}>15$ GeV ($e\mu$ įvykiams).

Norint labiau patikslinti visų procesų įvykių skaičiaus įvertį, reikėtų $e\mu$ metodui netinkamų procesų įvykių skaičių įvertinti kokiu nors kitu matavimu grįstu (pavyzdžiui, klaidingo atpažinimo) metodu, bei patikslinti modeliuotų Drell-Yan signalo įvykių skaičių. Taip pat ateityje sisteminių paklaidų skaičiavime būtų galima pabandyti įtraukti ir daugiau galimų sisteminių nuokrypių šaltinių.

Darbe buvo atsižvelgta į šiuos sisteminių paklaidų šaltinius:
\begin{enumerate}
%\vspace{-0.25cm}
\item Modeliuotų įvykių skaičiaus pokytį dėl pernormavimo pagal protonų susidūrimų tankį;
%\vspace{-0.3cm}
\item Modeliuotų įvykių skaičiaus nesutapimą, kai įvykių atrankai naudojami skirtingi trigeriai;
%\vspace{-0.95cm}
\item Galimai įneštus sisteminius nukrypimus dėl $e\mu$ metodo naudojimo.
\end{enumerate}

%\vspace{-0.15cm}
Parašyti vykdytos duomenų analizės programiniai kodai su minimaliais pataisymais gali būti tinkami naudojimui ir su naujesnių metų CMS detektoriaus duomenimis. Tai buvo išbandyta naudojant šiek tiek skirtingus $2015$ metų duomenų rinkinius.

\clearpage
\section*{Išvados} \addcontentsline{toc}{section}{Išvados}
\begin{enumerate}
\item Didelių energijų fizikos duomenų analizės darbas reikalauja daug laiko ir kruopštumo.
\item Įvertinus Drell-Yan proceso triukšmo įvykių skaičių $e\mu$ metodu, gautas pilnutinis įvykių skaičius buvo artimesnis užregistruotajam CMS detektoriumi, nei naudojant vien tik modeliavimo įvertį ($835$ įvykiais, arba apie $0.1\%$).
\item Vertinant tik tų procesų, kuriems galima taikyti $e\mu$ metodą, įverčius, $e\mu$ ir modeliavimo įverčiai paklaidų ribose nėra tapatūs (modeliavimo įvertis -- $5013\pm38\pm173$, $e\mu$ metodo įvertis -- $4668\pm69\pm209$), tad $e\mu$ metodo taikymas yra tikslingas.
\item $e\mu$ metodo skaičiavimuose atsižvelgus į panašių į $e\mu$ procesų (\ltq{$e\mu$ triukšmų}: $\WJets$ $\gJets$, $\QCD$, $\WZ$, $\ZZ$), kurie iškraipo $e\mu$ įvykių skaičių, egzistavimą, galima pagerinti įvertį.
\item $e\mu$ metodo tikslumas, lyginant su modeliuotu įverčiu, yra žemesnis ($e\mu$ metodu įvertinto įvykių skaičiaus santykinė paklaida -- $4.7\%$, modeliuoto įverčio santykinė paklaida -- $3.6\%$), tačiau gautas įvykių skaičius yra patikimesnis, nes modeliavime yra nežinomų (ir todėl neįskaitomų) neapibrėžtumų.
\item Labai didelio tikėtinumo triukšmo įvykiai su maža tikimybe praeina atrankos kriterijus, todėl jų pasiskirstymą sunku pakankamai tiksliai modeliuoti. Tai nulemia \ltq{pikų} atsiradimą histogramose.
\item Pakeitus miuonų atrankos reikalavimus (vietoje trekerio atskirumo naudojant atskirumą, apskaičiuojamą naudojantis dalelių srauto algoritmu) galima sumažinti $e\mu$ atranką praeinančių $\WJets$ įvykių skaičių.
\item Parašyti protonų susidūrimo įvykių atrankos, $e\mu$ metodo skaičiavimų bei grafikų brėžimo programiniai kodai su minimaliomis korekcijomis galės būti taikomi ir atliekant naujesnių metų CMS duomenų analizę.
\end{enumerate}

\clearpage
%\addtocounter{section}{1}
%\addcontentsline{toc}{section}{\protect\numberline{\thesection}Literatūra}
\addcontentsline{toc}{section}{Literatūros sąrašas}
\bibliography{\jobname}
\bibliographystyle{unsrt}

\clearpage
\section*{Santrauka}
\addcontentsline{toc}{section}{Santrauka (LT)}
\begin{centering}
Marijus Ambrozas\\
\textbf{Drell-Yan proceso triukšmo įvykių skaičiaus įvertinimas $e\mu$ metodu}\\
\end{centering}
\vspace{0.5cm}

Preciziškas Drell-Yan proceso eksperimentinis tyrimas leidžia tikslinti partonų pasiskirstymo funkcijas (angl.\ \textit{parton distribution functions} -- PDF), taip pat įvairius teorinius modelius ir pataisas. Norint gauti kuo tikslesnius Drell-Yan proceso eksperimentinius duomenis, svarbu yra įvertinti Drell-Yan triukšmo įvykių skaičių. Kad būtų sumažinta su matavimu nesusijusių neapibrėžtumų (pvz., nepakankamai tiksliai žinomų įvykių skerspjūvių, detektoriaus atsako modeliavimo netobulumų) įtaka, triukšmo įvykių skaičiaus įvertinimui yra naudojami matavimu grįsti metodai. Šio darbo tikslas buvo $e\mu$ metodu (vienas iš matavimu grįstų metodų) įvertinti $\WW$, $tW$, $\bar{t}W$, $t\bar{t}$ ir $\DYtau$ procesų nulemtų Drell-Yan proceso elektronų kanalo triukšmo įvykių skaičių. Darbe buvo naudojami $2015$ metų CERN CMS detektoriaus duomenys. Kad būtų galima pritaikyti $e\mu$ metodą, visų pirma reikėjo įvykdyti eksperimentinių ir modeliuotų elektrono-pozitrono ($ee$) poros galutinės būsenos bei elektrono ir miuono ($e\mu$) galutinės būsenos įvykių atranką. Modeliuoti įvykiai turėjo būti pernormuoti, kad atitiktų išmatuotąjį integruotą šviesį bei protonų susidūrimų tankį. Tada pasinaudojant $e\mu$ metodu iš CMS detektoriumi registruotų $e\mu$ duomenų, bei modeliuotų $ee$ ir $e\mu$ duomenų buvo apskaičiuotas išvardintų procesų $ee$ galutinės būsenos įvykių skaičiaus įvertis. Vietoje modeliuotų duomenų panaudojus $e\mu$ metodo įvertį gautas rezultatas buvo šiek tiek artimesnis eksperimentiniam rezultatui (minėtų procesų $ee$ galutinės būsenos įvykių skaičius buvo žymiai sumažintas, tačiau, kadangi tai nėra vieninteliai Drell-Yan proceso triukšmai, bendrame kontekste toks sumažėjimas nėra labai aiškiai pastebimas). Taip pat šiame darbe buvo įvertinta įvykių skaičiaus sisteminė paklaida, nulemta trijų skirtingų šaltinių. Darbo metu parašyti programiniai kodai su minimaliomis korekcijomis bus tinkami naudoti su bet kurių metų CMS detektoriaus duomenimis.

\clearpage
\section*{Summary}
\addcontentsline{toc}{section}{Santrauka (EN)}
\begin{centering}
Marijus Ambrozas\\
\textbf{Drell-Yan Process Background Estimation Using $e\mu$ Method}\\
\end{centering}
\vspace{0.5cm}
The precise experimental analysis of the Drell-Yan process allows constraining parton distribution functions (PDFs), as well as testing various theoretical models and corrections. Contribution of background events must be considered in order to perform Drell-Yan measurements as precisely as possible. Some uncertainties in the measurement originate from the simulations of distinct processes, others are related to the response of the detector. These uncertainties can be reduced using data-driven methods. The goal of this work was to estimate the number of Drell-Yan background events originating from $\WW$, $tW$, $\bar{t}W$, $t\bar{t}$ and $\DYtau$ processes using the $e\mu$ method (one of the data-driven methods). The work was performed using CMS detector's data from $2015$. Before using the $e\mu$ method, the electron-positron ($ee$) final state as well as electron-muon ($e\mu$) final state event selection had to be done for the data and MC datasets. The MC events had to be reweighted to match the observed integrated luminosity and the measured distribution of reconstructed vertices. The $e\mu$ method was allowed estimation of the $ee$ final state background events by combining the number of real $e\mu$ data events, MC $e\mu$ events and MC $ee$ events. The final result was obtained by replacing the number of $\WW$, $tW$, $\bar{t}W$, $t\bar{t}$ and $\DYtau$ MC events with the estimated number of Drell-Yan background events. The resultant number of events was a little bit closer to the measured number of events (the number of previously mentioned background events was significantly reduced, but due to the fact that there are more different background processes that could not be estimated using the $e\mu$ method, the reduction of background events did not seem that strong when compared to the full number of events). The systematic uncertainties from three different sources were estimated. The C++ scripts written for this work will be suitable for performing the same analysis with more recent CMS data.

\clearpage
\section*{Bibliografinis aprašas}
%\addcontentsline{toc}{section}{Bibliografinis aprašas}
Marijus Ambrozas. Drell-Yan proceso triukšmo įvykių skaičiaus įvertinimas $e\mu$ metodu. Fizikos bakalauro studijų programos baigiamasis darbas. Vad.\ Andrius Juodagalvis. Vilnius: Vilniaus universitetas, Fizikos fakultetas, 2018.

%\section*{Anotacija}
%\addcontentsline{toc}{section}{Anotacija}
%Eksperimentiniame Drell-Yan proceso tyrime svarbus žingsnis yra triukšmų įvertinimas. Šiame darbe dalis Drell-Yan proceso triukšmo įvykių buvo įvertinta $e\mu$ metodu. Pritaikius šį metodą bendras įvykių skaičiaus įvertis buvo šiek tiek priartintas prie išmatuoto įvykių skaičiaus. Darbe buvo įvertintos skaičiavimų statistinės ir sisteminės paklaidos. Darbas buvo atliekamas rašant programinius kodus ir naudojant 2015 metų CMS detektoriaus duomenis. Parašytus kodus su minimaliomis korekcijomis bus galima naudoti ir su vėlesnių metų CMS detektoriaus duomenimis. 
\end{document}